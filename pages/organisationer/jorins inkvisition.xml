<title>Jorins Inkvisition</title>
<author>Laura Holmegaard</author>
<timestamp>2010-02-04T17:13:18Z</timestamp>
<text>&apos;&apos;&apos;Jorins Inkvisition&apos;&apos;&apos; er kendt som en af de mest nidkære af [[Niraham|Nirahams]] kirkers inkvisitioner, skønt den tjener en af [[guderne efter Dommedag]] og følgelig ikke har eksisteret nær så lang tid som [[de Ti Sande guder|de Ti Sande guders]]. Dens formål er at finde og tilintetgøre [[kætter|kættere]] og ugudelige væsener, og [[Jorin|Jorins]] folk er ikke kendt for at vise nåde. Jorins inkvisition specialiserer sig i bekæmpelsen af [[heks|hekse]] og har en langtrukken fejde med [[Sorte Ege]] i [[Verdensskoven|Den Gamle Verdensskov]].

Inkvisitionens medlemmer har særstatus indenfor kirken, idet de besidder to range - én som [[kirkeinkvisitor]] og én som alment medlem af kirken. I alle sager som vedrører ugudelighed har en inkvisitor mere autoritet end de fleste andre medlemmer af Jorins kirke, selvom han ud over sin titel som inkvisitor måske kun er [[præst]].

Jorins Inkvisition har hovedsæde i staden [[Lyshøj]] i [[Østlenet]], hvor [[Sværdets Katedral]] også er under opbygning, og har kun én enkelt afdeling derudover. Denne ligger i byen [[Lund]] i [[Vestlenet]].

Den nuværende [[Stormester (gejstlig)|stormester]] for inkvisitionen er [[ypperstepræstinde|ypperstepræstinden]] [[den Lyse]].</text>
<copyright>Jorins Inkvisition</copyright>
