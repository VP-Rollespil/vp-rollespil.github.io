{{title:Føniksvogterne}}
{{author:Laura Holmegaard}}
{{timestamp:2010-01-28T09:56:42Z}}
{{copyright:Føniksvogterne}}
[[Fil:Føniksvogterne.jpg|thumb]]'''Føniksvogterne''' er en semi-religiøs orden dedikeret til [[guderne]] [[Nimar]], [[Ragil]] og [[Gasnian]]. Dens formål er at sprede disse guders værdier i resten af [[Niraham]], og for tiden også at beskytte den del af [[Kongevejen]], som fører fra [[Emyr]] til [[Darconien]] og benyttes af emyrianske handelskaravaner.

Ordenens grundlæggere er ''Ridder Pentas Einride'' af [[Emyr]], [[præst|Gasnianpræsten]] ''Azarkan Rian Viril'', [[skovelver|skovelveren]] ''Lithrian Sølvvinge'',  [[paladin|Nimarpaladinen]] ''Balder Einride'' samt to mænd foruden slægtsnavn, Calan og Bearn. Med ønsket om at sprede deres guders budskab, samt at sikre Nimars godhed og fred på Niraham ved først at rense pladen for ondskab med Ragils stål og flamme, alt sammen i Gasnians visdom, dannede disse seks Føniksvogterne i slutningen af år 11 [[e.D.]]

På grund af Ridder Pentas' stærke tilknytning til Emyr og Føniksordenens nuværende arbejdsopgave værende at sikre handelsruten fra Kejser [[Jakop IV von Emyrendorf|Jakop IV von Emyrendorfs]] rige til [[dværg|dværgenes]] bjerge, er de fleste af ordenens værdier og den opbygning emyriansk. Ordenen er dog ikke decideret underlagt Emyr, blot midlertidigt hyret af nationen og derfor bundet af dens love og forpligtelse foruden de lenske.

Ordenen har taget sit navn efter [[føniks|føniksen]], thi i denne fantastiske fugl finder Føniksvogterne følgende symbolik: At føniksens flammer står for liv og genfødsel såvel som ødelæggelse, og deri findes både Nimar og Ragil. Fuglens formodede evige liv giver den derudover en umådelig visdom, og deri ses også Gasnian. På denne måde betragter ordenen fuglen som en repræsentant for den treenighed af guder, som Føniksvogterne tilbeder.