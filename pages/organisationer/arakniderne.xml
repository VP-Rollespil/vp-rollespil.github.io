<title>Arakniderne</title>
<author>Laura Holmegaard</author>
<timestamp>2010-01-04T15:05:19Z</timestamp>
<text>&apos;&apos;&apos;Arakniderne&apos;&apos;&apos; er en hemmelig sortelvisk orden, som kun samfundets øverste herskere kender til og kan kontakte. Blandt menigmand ved ingen rigtig, hvem eller hvad en &quot;araknid&quot; er bortset fra, at det er dødsensfarligt at komme på tværs af en.

Den sande historie, som kun få kender, er, at arakniderne er en orden af lejesoldater og snigmordere, som har været aktiv i [[Underverdenen|Underverdenens]] hovedstad, [[Etika]], i mange hundrede år. Den har aldrig haft nogen alliancer eller sikre forbindelser, men har kunnet hyres af enhver, som kender til ordenen og kan betale for dens tjenester. Flere araknider var sågar [[heks|hekse]] dengang, men siden ordenens alliance med [[Vizra]] af [[Dilarna]] findes der ikke længere officielt nogen hekse blandt araknidernes rækker.

Selv blandt de, som kender til araknidernes historie, er det uvist, hvorfor ordenen valgte at stille sig på Kejserinde Vizras side, da [[Dilarnas Udvalgte|Dilarnas]] og [[Fanabinas Udvalgte]] sloges om magtens i Underverdenen nogle år efter [[Dommedag]], hvor [[Fanabina]] vendte tilbage og så, at Dilarna havde taget hendes plads som sortelvernes primære guddom.

Under alle omstændigheder har arakniderne siden da haft hjemme i [[Ny Etika]], hvor deres opgave er den samme som før. Dog har de nu fået endnu et hverv, som ikke kun er på midlertidig basis. De er blevet Kejserinde Vizras personlige livvagter, og deres hovedopgave er at beskytte hende. Derfor tæller deres orden nu kun Dilarnatro medlemmer, da alle Fanabinatilbedere og hekse for længst er blevet officielt udrenset fra den.

Araknidernes kundskaber er knyttet desuden til [[mana]], og derfor bliver kun [[magiker|magikere]] optaget iblandt dem.</text>
<copyright>Arakniderne</copyright>
