{{title:Den Sorte Sols Kraftvogtere}}
{{author:Laura Holmegaard}}
{{timestamp:2009-09-19T09:05:46Z}}
{{copyright:Den Sorte Sols Kraftvogtere}}
'''Den Sorte Sols Kraftvogtere''', også kendt som '''Ordnen af den Sorte Sol''', er en troldmandsorden fra [[Eislonien]].

[[Kraftvogter|Kraftvogterne]] er højkongens hær af stridstroldmænd. Disse elvisk [[magiker|magikere]], der ligesom [[højmager|højmagerne]] bliver oplært i [[Cristaliana]], er kendt som kongehusets vogtere og beskyttere, og for den enorme viden om trolddom, som ordnen besidder.

Den ledes af den navnkundige krigsmager [[Ekiel Svanevinge]].

Kraftvogternes formål er at forsvare højkongen og dennes familie, og til tider også andre elverfyrster og disses slægtninge. For at varetage denne opgave benytter de såvel stål som magi, for Kraftvogterne er én ud af meget få ordener i [[Niraham]], som kender til hemmeligheden bag at kaste magi iført metalrustning.
Ydermere er det Vogterne af den Sorte Sol, som står for at beskytte de elviske troldmænd, når de drager i felten, omtrent på samme måde som kirkens [[paladin|paladiner]] beskytter dens [[præst|præster]].

Den Sorte Sols Kraftvogtere er letgenkendelige på grund af deres brynjer, som er elversmedenes ypperste værker: Tætte ringbrynjer af skinnende hvidligt metal.

Ordnens symbol er ikke kendt af alle, men de som har hørt om Kraftvogterne vil med største sandsynlighed være i stand til at genkende den sorte solskive med otte flammer omkring, som ofte bæres af ordnens medlemmer, om det være sig på skjoldet eller i et halssmykke.