<title>Visdommens Orden</title>
<author>Laura Holmegaard</author>
<timestamp>2010-01-08T07:37:38Z</timestamp>
<text>&apos;&apos;&apos;Visdommens Orden&apos;&apos;&apos; er en organisation helliget [[Gasnian]]. Dens formål er at samle og bevare viden i ordenens hovedkvarters bibliotek i [[Højborgen]] i det paraviske len [[Caer len|Caer]].

Ordensmedlemmerne foretager deres søgen i delinger på otte, hvoraf deltagerne er delt ind i to grupper: Vogtere og søgere. I hver gruppe er de fire par bestående af én vogter og én søger. Hvert af disse par har et hovedområde: Geografi, religion, historie eller [[magi]].

Kun omtrent halvdelen af Visdommens Orden er gejstlige. Alle søgere er [[paladin|paladiner]] af Gasnian, mens vogterne ikke nødvendigvis er [[magiker|magikere]] overhovedet. Der er dog tradition for, at en vogter af magi er [[mager]], mens en vogter af religion oftest er forkynder.

Det er en søgers opgave at forsvare vogteren med sit liv, men også at opsøge information og at videregive denne til vogteren. Vogteren er på sin side ansvarlig for, at denne viden kommer sikkert tilbage til biblioteket og bliver nedfældet korrekt. Derfor går ordenen højt op i, at vogternes hukommelse og intellekt skal være knivskarpt, og træningsperioden til at blive en vogter i Visdommens Orden er ikke mindre end 12 år.

Ordenen er kendt for ikke at sky nogen midler i sin søgen efter visdom. Selvom dens medlemmer for det meste er diplomatiske og tilegner sig deres viden på fredelig vis, har ordenen også gentagende gange været beskyldt for at bruge tortur, hvilket den heller ingenlunde nægter. I en sådan sag, mener de, bør målet hellige midlerne.</text>
<copyright>Visdommens Orden</copyright>
