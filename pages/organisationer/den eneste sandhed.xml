<title>Den Eneste Sandhed</title>
<author>Laura Holmegaard</author>
<timestamp>2010-01-04T08:40:32Z</timestamp>
<text>&apos;&apos;&apos;Den Eneste Sandhed&apos;&apos;&apos; er en lidet kendt orden af [[Gasnian]]tilbedere, hvis formål i livet er at finde frem til sandheden om hver eneste objekt, hændelse, væsen, idé og fænomen på [[Niraham]].

Selvom Den Eneste Sandhed hverken er en munke- eller nonneorden, lever mange af dens medlemmer, som havde de afgivet klosterløfterne. Søgere efter den eneste Sandhed, som deres orden også er opkaldt efter, er for størstedelens vedkommende berømmet for deres sparsommelige og enkle levestil, selvom historien også kender til enkelte tilfælde, hvor rigmænd pludselig har bestemt sig for at ødsle hele deres formue bort på et eller andet absurd projekt i en søgen efter det, som de betegner som &quot;Sandheden&quot; om en given ting.

For at sikre, at den visdom, som ordensmedlemmerne tilegner sig, ikke går tabt, skal alle søgere efter Den Eneste Sandhed hvert andet år indfinde sig i templet [[Sandhedens Bastion]] i den zarabinske by [[Badra]], hvor ordenen også har hovedsæde, for at få nedfældet alle deres opdagelser. Her kan ordensmedlemmerne også studere deres forgængeres viden og på denne måde komme Sandheden en smule nærmere.

Ordenen har aldrig gjort sig bemærket for sin størrelse, men er til gengæld blevet kendt for sine medlemmers dedikation og blandede ophav. Både fattige som rige, gamle som unge, kvinder som mænd og medlemmer fra næsten alle Nirahams [[racer]] indgår i Den Eneste Sandhed, om end for mange typers vedkommende i begrænset mængde.</text>
<copyright>Den Eneste Sandhed</copyright>
