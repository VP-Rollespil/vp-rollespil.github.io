{{title:Nimars Inkvisition}}
{{author:Laura Holmegaard}}
{{timestamp:2009-10-25T12:10:31Z}}
{{copyright:Nimars Inkvisition}}
'''Nimars Inkvisition''' er den afdeling indenfor [[Nimar|Nimars]] kirke, som har hovedansvaret for at opsøge og bekæmpe alle ugudelige kræfter på [[Niraham]], lige fra kættere som spreder vranglære til [[dæmon|dæmoner]], som vandrer på pladen i egen vanhellige person.

Inkvisitionens medlemmer har særstatus indenfor kirken, idet de besidder to range - én som [[kirkeinkvisitor]] og én som alment medlem af kirken. I alle sager som vedrører ugudelighed har en inkvisitor mere autoritet end de fleste andre medlemmer af Nimars kirke, selvom han ud over sin titel som inkvisitor måske kun er [[præst]].

Nimars Inkvisition har hovedsæde i [[Lysets Katedral]], men også afdelinger i de fleste større byer i de lande, hvor befolkningen overvejende er Nimartro, f.eks. [[Kongebyen]] i [[Lenerne]] og [[Højborgen]] i [[Paravien]], for at nævne to. Også i [[Etos]], hvor Nimars [[ypperstepræst]], [[Semian]], har hjemme, findes der en stor afdeling for Nimars Inkvisition.

Inkvisitionens [[stormester (gejstlig)|stormester]] er [[Abraham de Gullian]] [udtales Gul-YAN].