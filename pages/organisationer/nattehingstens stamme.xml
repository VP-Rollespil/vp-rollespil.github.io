<title>Nattehingstens stamme</title>
<author>Laura Holmegaard</author>
<timestamp>2010-06-16T11:03:30Z</timestamp>
<text>&apos;&apos;&apos;Nattehingstens stamme&apos;&apos;&apos; er en af de største stammer på [[Traegonn Sletten]] og har en plads i [[Himmelbjergets højråd]].

Selvom det traegonnske folk overordnet set er berømt for sit nære fællesskab med hesten, er Nattehingstens stamme mere end nogen anden klan kendt for sine fantastiske ryttere og ridedyr, hvis lige er umådelig svære at finde andetsteds. Af samme grund fungerer klanen som [[Himmelbjerget|Himmelbjergets]] officielle budbringere, da dens medlemmer når hurtigere omkring end nogen andre på sletten.

Nattehingstens stamme opholder sig for det meste centralt på sletten i nærheden af Himmelbjerget, men er en af de klaner, som oftest skifter lejrplads, hvilket måske bunder i, at mange af dens medlemmer er rastløse af natur.</text>
<copyright>Nattehingstens stamme</copyright>
