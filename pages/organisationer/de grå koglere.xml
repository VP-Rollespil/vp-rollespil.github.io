<title>De Grå Koglere</title>
<author>Laura Holmegaard</author>
<timestamp>2010-01-04T13:48:16Z</timestamp>
<text>&apos;&apos;&apos;De Grå Koglere&apos;&apos;&apos; er en troldmandsloge fra [[Tharkien]], som er reserveret for rige, tharkinske [[mager|magere]]. Der er ekstremt få kvindelige medlemmer af ordenen, og flere af dens medlemmer er desuden af adelig herkomst, skønt byrd ikke er nogen hindring for optagelse i broderskabet, så længe man bare har penge nok.

Logens medlemmer deler den overbevisning, at de har fundet frem til sandheden omkring [[magi]], og denne hemmelighed vogter de nidkært. De Grå Kogleres hemmelighedskræmmeri forhindrer dem dog ikke i at udøve ekstremt hovmod overfor alle [[troldmand|troldmænd]] og [[troldkvinde|-kvinder]], som ikke er medlemmer af den pompøse loge.

De Grå Koglere er mange gange blevet beskyldt af [[Magiens Cirkel]] for at benytte sig af dæmonisk magi, hvilket logen alle gange lige himmelfaldent har afvist at have det mindste kendskab til. Og skønt Koglernes teknikker vitterligt har mange fællestræk med diverse mørke aspekter, er dæmonisk magi og [[dæmonologi]] trods alt ikke det samme.

Fjendskabet mellem De Grå Koglere og Magiens Cirkel har været stærkt og vedvarende i mange år, selvom det langt fra er så indædt på Koglernes side som på [[Cirklen|Cirklens]]. De mange respekterede og indflydelsesrige medlemmer af logen har stor politisk og økonomisk magt, og derfor har Magiens Cirkel endnu heller ikke erklæret hele broderskabet for [[renegat|renegater]], selvom den fremsætter nye beskyldninger om dæmonologi imod De Grå Koglere med jævne mellemrum. Derudover har Cirkel også måttet sande, at mens almindelige [[dødemaner|dødemanere]], [[heks|hekse]] og andre former for renegater ofte efterlader sig et synligt spor af ødelæggelse, så er der ikke en plet at sætte på den tharkinske loge på denne bekostning.</text>
<copyright>De Grå Koglere</copyright>
