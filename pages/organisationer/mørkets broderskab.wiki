{{title:Mørkets Broderskab}}
{{author:Laura Holmegaard}}
{{timestamp:2010-05-31T10:54:52Z}}
{{copyright:Mørkets Broderskab}}
'''Mørkets Broderskab''' siges at være en organisation, som er dedikeret til kaos og nedbrydning af alt, der kan betegnes som "godt". Netop fordi dette formål synes at være en smule urealistisk at opbygge en hel orden omkring, er det de færreste som rent faktisk opfatter rygterne omkring "Mørkets Broderskab" som værende sande.

For rygter er der nok af, det mest standhaftige værende, at medlemsskab i ordenen opnås ved at brænde en uskyldig under en nymåne. Skeptikere finder det svært at tro, at et broderskab, hvis aktiviteter er nærmest totalt ukendte i resten af [[Niraham]], skulle være i stand til at holde opsyn med enhver psykopat, som kunne finde på at slæbe en uskyldig med ud i skoven og brænde personen på en nat uden måne, men især i det nordlige Etos siges det, at der faktisk er hold i snakken om, at man kan forvente besøg af skumle personer iklædt mørke kutter, hvis man afprøver rygtet - om end disse skumle folk i mere end ét tilfælde har vist sig at være medlemmer af [[Nimars Inkvisition]], [[Mørketvingernes Orden]] eller lignende fraktioner, som er godt onde i sulet over de personer, som for spændingens skyld begår en så rædselsfuld gerning.