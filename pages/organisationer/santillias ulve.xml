<title>Santillias Ulve</title>
<author>Laura Holmegaard</author>
<timestamp>2009-12-27T13:23:11Z</timestamp>
<text>&apos;&apos;&apos;Santillias Ulve&apos;&apos;&apos; er en speciel afdeling indenfor [[Eislonien|Eisloniens]] hær, som har til opgave at beskytte grænsen til den hellige skov [[Santillia]]. Det regnes for en stor ære at blive en &apos;&apos;ulv&apos;&apos;, for udnævnelsen er et bevis på ens dygtighed og dedikation.

En deling indenfor Santillias Ulve består som regel af 19 soldater og én anfører, medmindre der er tale om en spejdergruppe, og kaldes i daglig tale for et &quot;kobbel&quot;. Disse er spredt for alle vinde langs Santillias grænse, men ses kun yderst sjældent dybere inde i skoven.

Afdelingens nuværende leder er [[skovelver|skovelveren]] &apos;&apos;Paelis Månehjerte&apos;&apos;, som før sin ophøjelse til den højeste post indenfor Ulvene var kendt som en helt igennem fremragende sværdkæmper, og som i løbet af de sidste tohundrede år nu også har fået et ry som en genial strateg.</text>
<copyright>Santillias Ulve</copyright>
