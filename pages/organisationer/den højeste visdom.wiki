{{title:Den Højeste Visdom}}
{{author:Laura Holmegaard}}
{{timestamp:2010-01-04T08:48:10Z}}
{{copyright:Den Højeste Visdom}}
'''Den Højeste Visdom''' er en tharkinsk loge reserveret for tilbedere af [[Gasnian]]. Broderskabet er i nogle kredse meget respekteret for sine medlemmers kundskab og lærdom, mens den i andre omtales som en klub for rige folk, der ville ønske, at de havde lige så meget intellekt, som de har guld.

Den sidste udtalelse har ikke særlig meget grobund i virkeligheden, selvom det er sandt, at alle kan blive medlemmer af Den Højeste Visdom mod at betale et vist honorar. Dette ændrer dog ikke på det faktum, at mange store tænkere og filosoffer faktisk er medlemmer af den prestigefyldte orden, og at enhver, som er ophavsmand til et værk, som de øvrige medlemmer af logen finder tiltalende, kan bliver optaget i broderskabet uden at skulle betale så meget som én skilling.

Den Højeste Visdoms medlemmers interesser er primært filosofi og politik, og mange tharkinske politikere er meldt ind i broderskabet, selvom ganske vist ikke alle er udpræget Gasniantro.