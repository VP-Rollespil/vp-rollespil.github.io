{{title:Paraviens Riddere}}
{{author:TheDane}}
{{timestamp:2012-06-19T18:47:20Z}}
{{copyright:Paraviens Riddere}}
'''Paraviens Riddere''' er betegnelsen for den gruppe riddere, der regerer landet [[Paravien]]. De 17 regerende ridderfamilier er efterkommere af de sytten overlevende riddere fra [[Nimranns Riddere]], en orden som i år 816 [[e.J.]] drog til [[Underverdenen]] for at udslette de [[sortelver|sortelvere]], som siden år 813 havde terroriseret de paraviske bønder. Da de overlevende vendte tilbage til overfladen i 820, overgav Kong [[Theodor Lovbringer]] landet til deres styre som tak for riddernes stordåd.

De sytten nuværende Paraviens Riddere er [[Melchior Caer]] af [[Højborgen]], [[Leah Aeron]], [[Haldor Auberon]], [[Liron Aur]], [[Philip Bethan]], [[Adair Drystan]], [[Jaromír Eilun]], [[Jaliena Einion]], [[Rosamund Heilyn]], [[Soner Idris]], [[Zacharias Ithel]], [[Shamira Maël]], [[Andor Mared]], [[Iona Muirín]], [[Varian Neirin]], [[Ayelet Seren]] og [[Farrah Urien]].

I den paraviske adel er der stor forskel på, om man er ridder af paravien, hvilket i ethvert andet land ville svare til en titel så høj som hertug, mens man som almindelig ridder har samme rang som enhver anden lavadelig vasal i resten af Niraham.

Titlen som ridder af Paravien går i arv fra indehaveren til den af vedkommendes direkte efterkommere, som ridderen selv har udpeget og kan sagtens arves af en datter, selvom ridderen har en ældre søn. Det er heller ikke et krav, at barnet skal være født indenfor ægteskabet, selvom det som regel er de ægtefødte børn, som følger i riddernes fodspor.