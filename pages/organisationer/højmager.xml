<title>Højmager</title>
<author>Laura Holmegaard</author>
<timestamp>2009-09-18T14:16:18Z</timestamp>
<text>En &apos;&apos;&apos;højmager&apos;&apos;&apos; er en elvisk [[mager]], som er et medlem af [[Eislonien|Eisloniens]] fremmeste troldmandsorden. Disse magikere bliver oplært i det magiske tårn [[Cristaliana]] i [[Vetas]], og ifølge [[Magiens Cirkel]] er medlemmer af denne orden de eneste, som har lov til at bryde Cirklens forbud mod [[flerskoleri]]. Det er meget sjældent, at ordenen optager nye medlemmer, for deres adgangskrav er afsindigt strenge, og deres optagelsesprøver på det nærmeste umuligt.

Ordenen ledes af [[den Vise]] selv, og ethvert medlem af den er således enten hans lærling, eller en lærling af hans lærlings lærling, osv. Den fornemste ære som en elvisk troldmand kan opnå, er enten at tjene sit land som en højmager eller som en [[Kraftvogter]], men det er vanskeligt at blive optaget i ordenen, idet kravene om ens beherskelse af [[magi|magien]] er urimeligt høje. [[Elver|Elverne]] har studeret denne uregerlige kraft i mange tusindvis af år, og stadig er det kun et fåtal af dem, som behersker den i en sådan grad, at de har den kontrol over [[mana|manaen]], som der kræves af ordenens medlemmer.

Højmagere kan kendes iblandt det elviske folk på det smykke af månesten, som de bærer omkring deres hals. Når en højmager dør, bliver [[magiker|magikerens]] månesten, for så vidt det er muligt at fremskaffe den, anbragt på et af Cristalianas spir, hvorfra den vil oplyse det elviske rige for tid og evighed og, ifølge folkerygter, vedblive at beskytte landet.</text>
<copyright>Højmager</copyright>
