<title>Snerypens stamme</title>
<author>Laura Holmegaard</author>
<timestamp>2010-06-16T10:47:35Z</timestamp>
<text>&apos;&apos;&apos;Snerypens stamme&apos;&apos;&apos; er en af de største stammer på [[Traegonn Sletten]] og har en plads i [[Himmelbjergets højråd]].

Stammen er kendt for at være de sidste til at søge konflikter og til at ytre sig, når disse diskuteres stammerne imellem. Deres [[gesandt]] er [[Malkir den Seende]], [[Himmelbjerget|Himmelbjergets]] treenigheds øverste, og hans vise ord tillægges altid stor vægt. Skønt man kunne tro, at det blot var gesandtens ry, som er smittet af på hans frænder, er alle medlemmerne af Snerypens stamme faktisk generelt kendt for deres tålmodighed, åbenhed og visdom, og som et resultat heraf er det også denne stamme, der har bidraget med flest ledere i højrådet.

Engang levede Snerypens stamme mod nord og fandt her sit navn, men den flyttede for mange århundrede siden til den sydlige del af Traegonn Sletten og har boet her siden.</text>
<copyright>Snerypens stamme</copyright>
