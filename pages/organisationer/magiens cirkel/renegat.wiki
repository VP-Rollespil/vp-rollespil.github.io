{{title:Renegat}}
{{author:Laura Holmegaard}}
{{timestamp:2009-12-27T20:06:22Z}}
{{copyright:Renegat}}
En '''renegat''' er en person, som ikke overholder [[Magiens Cirkels vedtægter]] og som derfor bliver jaget af [[Cirklen]]. Som regel bliver folk erklæret for renegater, hvis der er fældende beviser for deres forbrydelser imod [[Magiens Cirkel]].

[[Cirkelinkvisitor|Cirkelinkvisitorerne]] har ret til at dræbe renegater uden yderligere rettergang, men bestræber sig som regel på at bringe vedkommende for Cirklens domstol, da ikke alle renegater står til dødsstraf for deres handlinger.

Det er ethvert medlem af Magiens Cirkels pligt at gøre sit yderste for at pågribe en renegat eller til øjeblikkeligt at indberette vedkommende hos en af Cirklens administrationer, hvis medlemmet får kendskab til en renegats tilstedeværelse.