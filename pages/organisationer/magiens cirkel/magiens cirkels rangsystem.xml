<title>Magiens Cirkels rangsystem</title>
<author>Jesper Kristiansen</author>
<timestamp>2011-02-04T16:07:48Z</timestamp>
<text>[[Magiens Cirkel]] en strengt organiseret orden. 

Den øverste rang indenfor Magiens Cirkel er [[stormester (verdslig)|stormester]]. Den betegner det øverste overhoved for den [[troldmandsskole]], som vedkommende er valgt til stormester af.
En stormester er valgt på livstid, eller indtil han eller hun forlader Magiens Cirkel. En ny vælges af [[Magiens Cirkels Råd]] i [[Etos]].
Man refererer således til overhovederne for [[elementalisme]], [[mentalisme]] og [[morticisme]], når man taler om stormestrene af Magiens Cirkel.

Den næsthøjeste rang er [[skolemester]]. Den betegner overhovedet for en troldmandsskole i et land.
En skolemester vælges enten ved stormestrenes fælles enighed eller af [[Rådet]], når en post bliver åben.

Rangen af [[cirkelinkvisitor]] giver et medlem af Magiens Cirkel bemyndigelse til øjeblikkeligt at fælde dom over enhver troldmand- eller kvinde, såfremt inkvisitoren ved selvsyn har bevidnet, at personen brød [[Cirklen|Cirklens]] love, eller hvis inkvisitoren har begrundet mistanke om dette.
En cirkelinkvisitor er et medlem af [[Magiens Cirkels Inkvisition]], en orden som man kan opnå medlemskab af, hvis man har tilstrækkelig kontrol over sin egen [[magi]], en enorm viden om [[Magiens Cirkels vedtægter]] og en ubøjelig loyalitet overfor Cirklen.
En cirkelinkvisitors rang er kun gældende i sager som angår Magiens Cirkels love. I alle andre henseender tæller cirkelinkvisitoren som havende samme rang, som vedkommende derudover besidder.

Efter skolemester kommer rangen af [[lensmagistrat]]. Den betegner overhovedet for alle medlemmer af Magiens Cirkel i et len.
En lensmagistrat vælges af skolemestrene i vedkommendes land og kan udskiftes af samme.

Under lensmagistrat er rangen af [[stadsmager]]. Den betegner overhovedet for en bys troldmænd.
En stadsmager vælges af sit lens lensmagistrat, og kan også udskiftes uden varsel af vedkommende.
Det er stadsmageren, som kan give lov til oprettelsen af et akademi i vedkommendes by, og ham eller hende som udpeger hver [[akademimester]] på skolen.

[[Forstander]] eller [[forstanderinde]] er titlen, som et troldmandsakademis overhovede besidder. Vedkommende har ansvaret for, at hans eller hendes akademi lever op til Cirklens standarder og overholder dens vedtæger. Posten bliver tildelt af stadsmageren for den by, som akademiet ligger i.

Akademimester er titlen som betegner overhovedet for alle [[mager|magere]] af vedkommendes troldmandsskole, som studerer på hans eller hendes akademi. En akademimester vælges af sin bys stadsmager.
Akademimesteren kan give tilladelse til, at en person bliver elev i hans klasse, såfremt vedkommende også har akademimesterens forstanders tilladelse til at studere på skolen i det hele taget.

[[Cirkelmagistrat]] er en titel som betegner en administrativ funktionær indenfor Cirklen. Magistrater fungerer som regel som bogholdere og skrivere, men er desuden bekendte med alle Cirklens vedtægter og oftest også politik og love i deres pågældende land generelt. En magistrat har, som den eneste funktionær med rang under stadsmager, lov til at afhøre og dømme medlemmer af Magiens Cirkel for brud på Cirklens love.

Mester er ikke en rangt indenfor Magiens Cirkel, men nærmere en titel. Den betegner en troldmand som har opnået 6. grad indenfor sin troldmandsskole. Alle mestre skal behandles med respekt af andre medlemmer af Magiens Cirkel, også selvom disse andre står over mesteren i rang.</text>
<copyright>Magiens Cirkels rangsystem</copyright>
