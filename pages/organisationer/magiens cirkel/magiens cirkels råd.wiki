{{title:Magiens Cirkels Råd}}
{{author:Laura Holmegaard}}
{{timestamp:2014-09-21T20:53:55Z}}
{{copyright:Magiens Cirkels Råd}}
'''Magiens Cirkels Råd''' er en [[Cirklen|Cirklens]] lovgivende forsamling og består af ordenens medlemmer.

[[Rådet]] har beliggenhed på øen [[Keren]] i [[Etos]], og alle medlemmer af Cirklen har lov til at overvære Rådets drøftelser, skønt afstemninger ofte er lukkede.

Det er Magiens Cirkels Råd, som udvælger en ny [[stormester (verdslig)|stormester]], når tiden er inde for dette, og ligeledes er det Rådet som vælger en [[skolemester]], medmindre stormestrene i fællesskab træffer en afgørelse først.

Alle ændringsforslag til Cirklens vedtægter skal tages op hos Rådet, inden der kan stemmes om dem. Et forslag skal altid behandles i minimum 2 måneder, inden der foretages en afstemning, og det samme emne kan herefter ikke behandles i 6 måneder, medmindre stormestrene bedømmer, at Magiens Cirkel befinder sig i en krisesituation og bliver nødt til at gå udenom de gængse procedurer.

Kun medlemmer med rang af [[lensmagistrat]] eller højere er stemmeberettiget i Rådet, skønt alle kan få tilladelse til at ytre sig. Man kan ikke stemme per brev eller stedfortræder, men bliver nødt til at dukke op i egen person for at afgive sin stemme.

Rådets ordstyrer vælges for en periode på to år hver sommer. Den nuværende ordstyrer er [[Alexander de Nelean]].