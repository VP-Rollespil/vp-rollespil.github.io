{{title:Fanabinas Inkvisition}}
{{author:Laura Holmegaard}}
{{timestamp:2009-10-29T11:00:27Z}}
{{copyright:Fanabinas Inkvisition}}
'''Fanabinas Inkvisition''' er [[sortelver|sortelvernes]] stærkeste samlede hærstyrke. Den består af omtrent 10.000 gejstlige, som behersker både [[magi]] og våbenevner i en uhyggelig høj grad.

Inkvisitionen ledes af [[Izmya]], [[Fanabinas Udvalgte]], personligt, og har hovedsæde i [[Moderens Hjerte]] i [[Etika]].

Rent officielt er Fanabinas Inkvisitions primære formål det samme som alle andre inkvisitioners: At udrydde det, som er vanhelligt i deres guddoms øjne. Men derudover bruger denne inkvisitions medlemmer også en stor del af deres tid på at bekæmpe [[Dilarnasortelver|Dilarnasortelverne]]. Ydermere deltager Fanabinas Inkvisition også altid aktivt, når sortelverne angriber [[Eislonien|Eisloniens]] grænser, for ingen pragmatisk sortelverkejserinde kunne drømme om at lade en så mægtig hærstyrke blive hjemme, når hun forsøger at indtage en fjendtlig nation, selvom dens egentlige formål måske er nok så helligt.