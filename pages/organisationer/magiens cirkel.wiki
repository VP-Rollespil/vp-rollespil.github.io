{{title:Magiens Cirkel}}
{{author:Jesper Kristiansen}}
{{timestamp:2011-02-04T16:00:27Z}}
{{copyright:Magiens Cirkel}}
'''Magiens Cirkel''' er en troldmandsorden, som blev stiftet med det formål at skabe kontrollerede forhold for [[Niraham|Nirahams]] [[mager|magere]] og at udbrede kendskabet til [[magi]] til almuen, så de ikke behøver at frygte den.

[[Cirklen]] blev først oprettet af de 37 vinthelfyrster, men var kun få år efter sin oprettelse ved at uddø som følge af en række hændelser, der begyndte i år 1167 [[e.J.]], hvor [[Moreko|Morekos]] [[vinthel]] blev ødelagt. Mange medlemmer af gejstligheden betragtede dette som et tegn fra [[guderne]], og [[Ragil|Ragils]], [[Djorka|Djorkas]] og [[Aram|Arams]] kirker udstedte et globalt forbud mod ikke-gudelig magi, hvorefter de påbegyndte en massiv kampagne imod de resterende [[magiens tårne]].

I 1174 e.J. stod kun tre tårne tilbage, de som tilhørte [[Sadox Milux]], [[Alrimac “Himlens Pilgrim”]] og [[Gagail Lysbringer|Gagail Lysbringeren]]. [[Rina|Rinas]], [[Nimar|Nimars]] og [[Gasnian|Gasnians]] kirker forlangte, at krigen skulle standse og beskyttede selv aktivt de tilbageværende vinthel.

Magikerene nåede endelig frem til et kompromis, hvor magerne fik lov til at ændre en smule på Magiens Cirkels formål og igennem denne orden at udøve deres egen justits. Et sæt vedtægter for troldmænd i hele Niraham blev nedfældet, og det blev aftalt, at alle magere fra da af var medlemmer af ordnen, hvad end de ville det eller ej, og skulle følge dens regler. [[Magiens Cirkels vedtægter]]

Straffen for brud på reglerne var hård, og er det stadig den dag i dag. Det er dog ikke alle regler, som gælder for alle. [[Eislonien|Eisloniens]] [[elver|elvere]] er eksempelvis fritaget for reglen om [[flerskoleri]] samt for bestemmelsen om, at Magiens Cirkel er den eneste lovlige magiinstitution.

Nogle af Cirklens vigtigste forbud er imod [[heks|hekse]], [[dæmonolog|dæmonologer]], flerskoleri og skabelsen af [[udøde]].

For at alle troldmænd og troldkvinder kunne have noget at sige over deres eget virke, blev [[Magiens Cirkels Råd]] oprettet, og et rangsystem indenfor Cirklen blev etableret, så Cirklens medlemmer selv kunne håndhæve det nedsatte love. [[Magiens Cirkels rangsystem]]