{{title:Nymånens Broderskab}}
{{author:Laura Holmegaard}}
{{timestamp:2010-05-30T17:54:01Z}}
{{copyright:Nymånens Broderskab}}
'''Nymånens Broderskab''' er [[Niraham|Nirahams]] største tyvelav, hvilket unægtelig også har gjort ordenen til den største, offentlige hemmelighed indenfor det kriminelle miljø. Selv forbrydere, som ikke er medlem af broderskabet, viser dens medlemmer en vis grad af respekt, også selvom de ikke nødvendigvis selv er tyve.

Også mange byboere er bekendte med Nymånens Broderskabs eksistens, men til deres store glæde stifter de færreste udenforstående direkte bekendtskab med den, i hvert fald så vidt de selv ved.

Selvom ingen er helt sikre på den endelige sandhed, siges det først og fremmest om [[Girak]][[præst|præsten]] ''Ramirez'' fra havnebyen [[Paest]], at han skulle være Nymånens Broderskabs overhoved. Andre peger på handelsmanden ''Jaque Verndorf'' af [[Hetenza]] som ordenens øverste, men selvom der hersker tvivl omkring spørgsmålet, er det næsten sikkert og vist, at det er en af disse to, mængden af rygter taget i betragtning. Hvis det da ikke bare er en snedig afledningsmanøvre sat i værk af den rigtige leder.

Ordenens medlemmer har en nymåne tatoveret i deres højre håndflade og bruge denne til at identificere sig. Tatoveringen er omgærdet af stor respekt, da straffen for at forfalske den skulle siges at være særdeles langtrukken og grusom.