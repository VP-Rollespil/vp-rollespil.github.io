<title>Sankt Helenas Orden</title>
<author>Laura Holmegaard</author>
<timestamp>2009-10-28T14:41:11Z</timestamp>
<text>&apos;&apos;&apos;Sankt Helenas Orden&apos;&apos;&apos; blev stiftet af [[eksorcist|eksorcisten]] [[Liorian Lyskilde]] i år 921 [[e.J.]] og navngivet efter [[Sankt Helena af Rina]]. Den blev oprettet for at beskytte byen [[Lindsborg]] imod de dæmonangreb, som allerede dengang med større eller mindre hyppighed fandt sted på staden, og til den dag i dag har ordenen stadig hovedsæde i [[Stormshede len|Stormshede lens]] hovedstad.
Dens nuværende [[stormester (gejstlig)|stormester]] er [[Sandra Hedrian]] af Stormshede.

Ordenen har til formål at bekæmpe [[dæmon|dæmoner]] og [[Skygge|Skygger]], men også deres tjenere; [[dæmonolog|dæmonologer]] og [[heks|hekse]]. Dens medlemmer er primært [[morticist|morticister]], men også enkelte [[præst|præster]] tæller i dens rækker.

Siden [[Sankt Helenas Akademi]] blev grundlagt i år 954 e.J., har Sankt Helenas Orden haft hovedsæde på dette troldmandsakademi. Mange af ordenens højtstående medlemmer af lærere på denne skole, og det er også blandt akademiets elever, at ordenen finder nye medlemmer.

For at blive medlem af Sankt Helenas Orden må man hverken frygte smerte eller døden, og man skal være [[guderne]] tro. De fleste medlemmer af ordenen tilbeder [[Rina]], men også enkelte tilhængere af [[Nimar]] og [[Burania]] er at finde blandt eksorcisterne.</text>
<copyright>Sankt Helenas Orden</copyright>
