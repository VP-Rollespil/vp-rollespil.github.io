<title>Visdommens Vogtere</title>
<author>Laura Holmegaard</author>
<timestamp>2010-01-04T08:21:01Z</timestamp>
<text>&apos;&apos;&apos;Visdommens Vogtere&apos;&apos;&apos; er en munkeorden helliget [[Gasnian]]. Dens eneste formål er at beskytte ethvert bibliotek og forkynder af [[Visdommens Herre]] imod at lide overlast, og derfor trænes samtlige brødre indenfor ordenen i kampkunst, så de kan tage vare om dette hverv.

Ordenen er fuldstændig neutral indenfor politik, men blander sig alligevel aktivt i enhver form for stridighed, hvor prædikanter af [[den Grå]] eller en større bogsamling er i farezonen. Broderskabet er af samme grund flere gange blevet kritiseret for at involvere sig mere i verdslige militære anliggender, end en religiøs orden kan tillade sig, men den har til stadighed Gasnians menneskelige kirkes fulde opbakning.

Visdommens Vogteres hovedsæde befinder sig i [[Højborgen]] i det paraviske len [[Caer len|Caer]], hvorfra den nuværende [[Stormester (gejstlig)|stormester]], &apos;&apos;Jacques de Tornell&apos;&apos;, bestyrer ordenen.</text>
<copyright>Visdommens Vogtere</copyright>
