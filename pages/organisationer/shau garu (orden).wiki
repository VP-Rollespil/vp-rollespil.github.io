{{title:Shau Garu (orden)}}
{{author:Laura Holmegaard}}
{{timestamp:2010-12-31T15:56:06Z}}
{{copyright:Shau Garu (orden)}}
'''Shau Garu''' er en organisation, hvis primære formål skulle være at tjene illegale penge.

Der er meget delte meninger om, hvorvidt Shau Garu faktisk eksisterer eller ikke, men gruppen siges at skulle bestå af ikke meget flere end et halvt hundrede mand, hvis specialiteter er bortførelser, snigmord, tyveri og spionage. Nogle siger også, at Shau Garu i virkeligheden er navnet på én mand, hvis netværk så strækker sig ned en lang række undergivne.

Organisationen er mest kendt i [[Lenerne]], hvor den rygtes at være blevet dannet engang omkring [[Dommedag]] af en blandet samling [[Aram]]-, [[Fanabina]]- og [[Girak]]tilbedere - kort sagt folk, der opfattes som upålidelige af menigmand. Derfor mener nogle også, at påstanden om, at der skulle eksistere et hemmeligt broderskab af denne slags, kun er blevet til for at sætte tilbedere af disse tre egocentrerede guder i et dårligt lys.