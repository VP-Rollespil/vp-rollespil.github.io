{{title:DiAndré}}
{{author:Laura Holmegaard}}
{{timestamp:2009-10-25T14:52:02Z}}
{{copyright:DiAndré}}
Adelsfamilien '''DiAndré''' er kendt af både bønder, borgere og adelsfolk for sin rigdom og magt, som især er kommet til den som følge af hårdhændet administration af slægtens fæstebønder, de gode handelsaftaler som Grev [[Michael DiAndré]] selv eller per stedfortræder har skaffet i hus, og de skatte eller forbindelser som hans fire sønner har hentet hjem til [[Østlenet]] på deres mange rejser rundt omkring i [[Niraham]].

Desuden er kendskabet til familien DiAndrés støtte til [[Narabondslægten]] vidt ubredt og berømmet i [[Lenerne]], ligesom deres stærke tilknytning til [[Aram|Arams kirke]]. I de seneste år har slægten også åbent erklæret sin fortrolighed med den nye handelsgud [[Girak]]. Hvad angår pøblens anerkendelse af den adelige families støtte til denne guddoms kirke, så er den betragteligt mindre end deres respekt for familiens nærkontakt med Arams gejstlighed, idet Girak stadig betragtes som en upålidelig gud af mange.

Slægtens berømmelse er formodentlig især Grev Michael DiAndrés fortjeneste, eftersom han længe har været familiens mest kendte ansigt udadtil, faktisk så meget at det er blevet implicit, at man specifikt omtaler familiens overhoved, når man benævner "Grev DiAndré", skønt alle hans sønner og sønnesønner også har titlen af greve som arv efter Grev Michael selv.
 
en ældste søn i familien, [[Thomas DiAndré]], forvalter selv byen Lodgård hvor han bor med sin kone og børn, og er i sin egen omegn lige så kendt for streng disciplin og handelstalent som sin fader, mens den mellemste søn, [[Christian DiAndré|Christian]], er højpræst for [[Aram]] i [[Rådstad]] og derved kendt af såvel gejstlige som verdslige mænd.