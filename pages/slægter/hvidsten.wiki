{{title:Hvidsten}}
{{author:Laura Holmegaard}}
{{timestamp:2009-10-29T14:03:14Z}}
{{copyright:Hvidsten}}
'''Hvidsten''' var en gammel lavadelig slægt med simple rødder, som længe har flettet sine tråde godt og grundigt ind i det politikkens tæppe som dækker [[Lenerne]], og [[Vestlenet]] (primært [[Ravnsburg len]] og [[Goldberg len]]) i særdeleshed. Ved hjælp af snilde, agtpågivenhed og prisværdig manipulation er det derfor i de seneste par årtier lykkedes familien, hvis første adelige var Sir Alfred Hvidsten af [[Ravnsburg]], at blive ophøjet til almen adel, samt at sikre to af dens medlemmer nogle positioner indenfor rigets administration som er yderst respekterede og udbytterige.

Hvidstenslægtens mest berømte medlem har siden 1449 [[e.D.]] været Hertug [[Arlan Hvidsten]] af Vestlenet. Derudover er der også hans lillebror, Lensgreve [[Valdemar Hvidsten]], som i de seneste år har opnået et vist ry.

Også i [[Magiens Cirkel]] er Hvidstenfamilien godt repræsenteret af [[Frederik Hvidsten]], som i år 9 [[e.D.]] blev mentalist[[skolemester]] af Lenerne.