<title>Narabondslægten</title>
<author>Laura Holmegaard</author>
<timestamp>2010-09-04T08:34:42Z</timestamp>
<text>&apos;&apos;&apos;Narabond&apos;&apos;&apos; er navnet på [[Lenerne|Lenernes]] kongeslægt, som for nylig synes at være uddød med Kong [[Nikolai Narabond]] den Gale.

I mere end 1400 år har Narabond-familien regeret [[Lenerne]] fra deres slot i Kongebyen, til stor glæde og gavn for folket i dette rige. Man siger om Kong [[Narabond]] den Første, at han blev udpeget til konge af selveste [[Nimar]], og at Narabonds land derfor også fik skabergudens særlige velsignelse, ligesom den stolte slægt gjorde.

Narabondslægtens næstsidste arvinger døde i år 1 [[e.D.]], hvor Kong [[Valdemar Narabond]] og Kronprins [[Filip II Narabond]] forsvandt på en diplomatisk rejse til Santillia. Den 24-årige Nikolai Narabond, den sidste af sin slægt, blev kronet samme år, men kort efter blussede hans gamle sygdom op, og efter at have ligget i en magisk dvale i syv år døde han endelig i sygesyngen i sommeren år 11 e.D.

Endnu engang frygtede man, at ætten var uddød, men da forlød det, at to efterkommere af den kongelige familie stadig var i live. Søskendeparret [[Adrian Hayunen|Adrian]] og [[Tirri Hayunen]] beviste snart, at de var efterkommere af kongefamilien, og trods stor modstand fra mange lenske adelsfamilier erkendte resten af [[Niraham]], at begge Hayunener havde krav på tronen, skønt de nedstammede fra en tidligere Narabond, som var født udenfor ægteskabet.

I sommeren år 12 e.D. blev den yngste af parret, Tirri Hayunen, kronet som dronning af Lenerne, da alle hendes modkandidater frafaldt deres krav på tronen, deriblandt også storebroderen Adrian.</text>
<copyright>Narabondslægten</copyright>
