{{title:D'Veris}}
{{author:Laura Holmegaard}}
{{timestamp:2009-10-29T13:55:21Z}}
{{copyright:D'Veris}}
'''D'Veris''' er den næststørste adelsfamilie i [[Østlenet]]. Det er en gammel æt, som har forbindelse til de fleste andre adelsslægter i [[Lenerne]].

Slægtens overhoved er lensgrevinden [[Agathe D'Veris|Fru Agathe]], som har overtaget styringen af familien siden hendes mand, [[Christopher D'Veris|Lensgreve Christopher]], fik et anfald for mere end ti år tilbage og mistede sine sansers brug. Siden da har den gamle matrone bestyret familiens ejendom, og nægter stædigt nogen af sine yngre slægtninge at overtage hendes plads.

Dette er til dels også begrundet med, at kun én mandlig arving stadig er i live, idet slægtens ellers lysende stjerne, [[Cedric D’Veris]], døde i sygesengen uden en søn. Hans lillebror, [[Ambrosius D'Veris|Ambrosius]], er stadig ugift, men Fru Agathe tøver med at trolove ham bort, da han på nuværende tidspunkt er den eneste, som kan føre familien videre, hvilket gør det tvingende nødvendig at skaffe ham en frugtbar hustru.