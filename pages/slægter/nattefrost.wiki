{{title:Nattefrost}}
{{author:Laura Holmegaard}}
{{timestamp:2009-10-25T08:39:59Z}}
{{copyright:Nattefrost}}
'''Nattefrost''' er navnet på en skovelvisk [[druide]]slægt, hvis medlemmer alle som én har svoret en dyr ed om evigt og altid at ville værne skovene.

Familien er kendt for sin ekstreme aggression imod enhver, som ikke er af elvisk blod, men som alligevel drister sig til at betræde [[Eislonien|Eisloniens]] eller [[Santillia|Santillias]] jord. Deres kontroversielle metoder har skaffet dem adskillige uvenner iblandt de andre elviske familier, idet Nattefroststammen simpelthen er alt for konsekvente i udførslen af det, som de kalder ”beskyttelsen af skoven”. Især [[Egeblad]]familien siges at have en høne eller to at plukke med Nattefrost, men indtil videre har deres uoverensstemmelser holdt sig civiliserede.

Slægten har derudover også rygte for at være lidt mere druidetro end godt er for [[elver|elvere]]. De har aldrig benægtet [[Sissianna|Sissiannas]] og de andre elviske guders storhed, men viser heller ikke ligefrem deres stærke tiltro til [[den elviske panteon]] åbenlyst.