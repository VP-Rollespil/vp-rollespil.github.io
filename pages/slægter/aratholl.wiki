{{title:Aratholl}}
{{author:Laura Holmegaard}}
{{timestamp:2011-01-25T12:40:28Z}}
{{copyright:Aratholl}}
Adelsfamilien '''Aratholl''' er kendte både for deres rigdom, deres militante magt og for deres politiske indflydelse i [[Lenerne]] og hele resten af [[Niraham]]. Slægten fik frataget sin adelstitel i sommeren år 12 [[e.D.]], da [[Tirri Narabond]] kom på tronen og desuden forviste samtlige medlemmer af familien fra Lenerne under anklage for landsforræderi.

Førhen var slægten berømt for at være den absolut stærkeste troldmandsfamilie i Lenerne og, af hvad nogle påstår, også en af de mægtigste i verden.

Slægten har fostret nogle af de mægtigste magikere i Nirahams historie, og har desuden forbindelser enten via blod eller alliancer i størstedelen af Niraham, men i Lenerne især.

En af de mest berømte af disse [[mager|magere]] er [[Quarn Aratholl]], [[Magiens Cirkel|Magiens Cirkels]] [[stormester (verdslig)|stormester]] for [[morticisme]].

Derudover er slægtens overhoved, [[Lady Aratholl]], selv kendt for at være en særdeles kompetent [[mentalist]].

Aratholl er også en af de adelsfamilier, som der florerer flest rygter om. Nogle siger, at Arathollslægten er dybt dedikerede medlemmer af Magiens Cirkel, og at de ligefrem var vogterne af den magiske balance i Lenerne. Andre igen påstår, om end kun i lave toner når de er sikre på, at de forkerte folk ikke hører dem, at familien i virkeligheden selv praktiserer mørk magi, og at mere end en enkelt nysgerrig sjæl, som har forsøgt at finde ud af sandheden om denne slægt, er forsvundet sporløst fra jorden overflade.