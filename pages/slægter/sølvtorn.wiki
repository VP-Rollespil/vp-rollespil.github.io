{{title:Sølvtorn}}
{{author:Laura Holmegaard}}
{{timestamp:2009-10-15T08:08:34Z}}
{{copyright:Sølvtorn}}
'''Sølvtorn''' er en højelvisk slægt, som har et medlem siddende i [[Højrådet]], og blandt andet derfor har opnået stor berømmelse.

Sølvtorn er kendt for sine vidunderlige smede, som faktisk også var grunden til, at familien blev adlet. Det var den daværende patriark, Veali, som smedede sværdet "[[Sølvtornen]]", og overrakte det til højkongen som en gave. Majestæten blev så imponeret over det fantastiske smedearbejde, at han adlede Veali og hans slægt, og gav dem navn efter sværdet.

Da den næste højkonge blev valgt, fik Sølvtorn ligeledes overrakt en [[Drømmejuvel]], som de beholdt lige siden, indtil [[Aencar Keladon|Aencar Keladons]] kroning. Da måtte de give den videre til [[Måneklinge]]slægten, og en væld af intriger blomstrede derefter frem mellem de to familier. De er dog glemt nu, i hvert fald på overfladen.

Som den forrige vogter af en Drømmejuvel bærer Sølvtornfamilien stadig titlen som [[Højadel (elvisk)|højadelig]], og vil blive ved med at gøre dette, indtil en ny højkonge eller højdronning vælges.

Slægtens patriark er Veali Sølvtorn, der bærer samme navn som sin forfader.