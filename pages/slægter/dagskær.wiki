{{title:Dagskær}}
{{author:Laura Holmegaard}}
{{timestamp:2009-10-15T07:01:26Z}}
{{copyright:Dagskær}}
'''Dagskær''' er en af de fire [[Højadel (elvisk|højadelige]] [[elver]]familier, som vogter en [[Drømmejuvel]].

[[Højelver]]slægten Dagskær er især kendt for sin dedikation i bortrensningen af al mørke på [[Niraham|Nirahams]] plade, og for sin store hengivenhed overfor [[Nimar]]. Familien har hovedsæde i [[Eislon]], og det er kendt af mange, at de altid hilser morgenen velkommen i [[Skaberens Katedral]], ved at synge en underskøn salme til [[den Hvide Herre]], som kan høres vidt omkring.

Efter [[Dommedag]] har flere medlemmer af familien også taget [[Iorin]] til deres hjerter, eftersom denne guddom synes at være selve legemliggørelsen af Dagskærfamiliens tro på, at alt hvad der er ondt og mørkt skal fjernes fra den lyse verden, som Nimar i sin tid skabte til sine børn. Slægtens beskytter og primære guddom er dog til stadighed [[Skaberen]], og hans elviske [[ypperstepræstinde]] er sågar et medlem af familien; [[Lirien Dagskær]].

Dagskærslægten lægger ikke skjul på deres tolkning af familiens to primære guddomme som værende, at Iorin er det lysende sværd, der skal rense Niraham, mens Nimar er den milde og lægende hånd, der skal hele de sår, som ondskaben har nået at give hans smukke verden.

Flere af familiens medlemmer er trænet i [[morticisme|morticismens]] skole, og dens matriark, Driené Dagskær, er selv en stærk [[lysvogter]].