{{title:Bang Teis historie}}
{{author:Laura Holmegaard}}
{{timestamp:2009-11-24T08:36:21Z}}
{{copyright:Bang Teis historie}}
[[Bang Tei|Bang Teis]] folkefærd har altid været meget stolte af deres historie, men ikke desto mindre utroligt hemmelighedsfuld omkring den, og derfor er kun den ældste del af rigets krønike kendt af resten af [[Niraham|Nirahams]] historikere og vismænd.

'''2000 [[f.J.]]'''	''Bang Tei-stammen'' finder landets kommende hovedstad og navngiver den efter stammen. Tilbedelsen af [[Ki Mana]] er formodentlig startet på dette tidspunkt.

'''1600 f.J.'''	Riget Bang Tei har etableret sine grænser, og byerne [[Wau Zang]], [[Mikaro Tzu]] og [[Wau Tzu]] bliver fundet på fastlandet.

'''1550 f.J.'''	Bang Tei erklærer krig imod [[Shantil]] mod nord.

'''1503 f.J.'''	Shantil brændes ned af [[bang teianer|bang teianerne]]. 

'''1375 f.J'''.	Ki Manas hovedtempel bygges på toppen af [[Marak Tei-bjerget]] i midten af den bang teianske jungle. [[Daimyo|Daimyoen]] forbliver dog i Bang Tei for at administrere sit imperium.

'''1122 f.J.'''	Beboerne i Wau Zang gør oprør imod den siddende daimyo og dræber ham.

'''1121 f.J.'''	Oprørslederen [[Xiao Sun Yat]] udråber sig selv som kejser over Wau Zang imperiet. Xiao Sun Yat indsætter en ny daimyo hvis beføjelse nu er indskrænket til at sørge for folket åndelige sundhed.

'''1119 f.J.'''	Kejser Xiao Sun Yat af Wau Zang imperiet myrdes.

'''985 f.J.'''	Hele det bang teianske imperium mister kontakten med omverdenen. Rygter om pest begynder at sprede sig igennem landet.

'''981 f.J.'''	Wau Zang imperiet falder som følge af tørke og kolde vintre. De få borgere, som overlevede pesten i 985 f.J., må forlade hus og hjem som følge af hungersnød. Kun den nordligt placerede havneby Mikaro Tzu, der gik fri for pesten grundet en lynhurtig erklæring om undtagelsestilstand og konstant lukkede byporte, står tilbage som et levn fra det gamle imperium.

'''Ca. 1 [[e.D.]]'''	Resten af Niraham mister atter kontakt med Bang Tei og landets grænser lukkes fuldstændig af. Der går rygter om en stor katastrofe bag grænserne, og flygtninge grundlægger nationen [[Nodai]] på den anden side af [[Dragens Gab]].