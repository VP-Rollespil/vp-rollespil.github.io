{{title:Vizra}}
{{author:Laura Holmegaard}}
{{timestamp:2009-10-28T15:33:53Z}}
{{copyright:Vizra}}
'''Kejserinde Vizra''' er kejserinde af [[Ny Etika]] og [[Dilarnas Udvalgte]]. Næst efter Kejserinde [[Izmya]] er hun den mest berømte sortelver i [[Underverdenen]], på trods af at hun ikke beholdt titlen som Underverdenens kejserinde i mere end knapt tre år.

Da [[Fanabina]] forsvandt ved [[Dommedag]], tog det ikke Vizra mere end lidt over et halvt år at indføre [[Dilarna]] som primær guddom i Underverdenen, indtage tronen og at fordrive de sørgelige rester af Fanabinas kirke fra [[Etika]].

Vizras tid som kejserinde blev dog en af de korteste i Underverdenens historie, for allerede 
i år 4 e.D. vendte Izmya af Fanabina tilbage med fornyet styrke, på trods af Vizras indædte forsøg på at få den tidligere kejserinde skaffet fuldstændig af vejen.

Ved Izmyas tilbagevenden måtte Vizra flygte så langt bort fra Etika, som hun kunne komme, men grundlagde snart efter Ny Etika i de nordlige [[Rustbjergene|Rustbjerge]], hvor hun og hendes gudindes tilhængere opbyggede et nyt rige.