{{title:Sini af Rasnasolin}}
{{author:Laura Holmegaard}}
{{timestamp:2009-10-04T08:23:02Z}}
{{copyright:Sini af Rasnasolin}}
'''Sini af Rasnasolin''' var den første menneskelige [[ypperstepræstinde]] af [[Rasnasolin]]. Hun blev født i [[Eitoskia]], hvor hendes slægt i flere generationer havde boet blandt [[elver|elverne]] og for længst taget deres religion til sig.

Det siges, at da Sini, som på daværende tidspunkt endnu ikke engang var en voksen kvinde, følte Rasnasolins velsignelse, tog hun uden at tøve det første skridt på vejen imod [[Højsletten]], hvor [[guderne|de Ti Sande guders]] menneskelige udvalgte skulle til at mødes - direkte ud over kanten på molen og ud i vandet.

Sini gik ifølge historien fra Eitoskia, hen over [[Smaragdbugten]], videre til [[Den Kamirranske Kanal]] og fortsatte derfra på dens vandoverflade, indtil hun nåede Højsletten og [[Livets Kilde]]. På vejen skulle den unge pige ifølge rygterne have levet af fisk, som selv var svømmet op til hende, og af havvand, som blev ferskt, så snart det rørte hendes læber, mens hun sov om natten på de blidt vuggende bølger.

Ypperstepræstinden nåede frem til Højsletten i 440 [[e.J.]], samme år som de øvrige [[ypperstepræst|ypperstepræster]] og -præstinder: [[Heddwyn af Nimar]], [[Bláán af Rina]], [[Porfirio af Fanabina]], [[Zacharias af Gasnian]], [[Rhydderch af Djorka]], [[Odharnait af Sissianna]], [[Farran af Burania]], [[Ruadh af Ragil]] og [[Cam af Aram]].

Senere i voksenlivet siges Sini at have gjort en anden forunderlig tur - ud på [[Kamirr]] under et stormvejr, hvor en fiskerbåd var forsvundet. Ypperstepræstinden fandt den eftersigende for sent, for både skibet og dens besætning var allerede gået til bunds. Men da skilte havet sig midt i stormen, som rev og sled i ypperstepræstindens hår og tøj, og fra Kamirrs dyb blev fiskerbåden løftet op af de mørke bølger.

Da Sini trådte op på bådens dæk, løb alt vandet ud fra skibets skrog, som havde der aldrig været ét eneste hul i dets side, skønt fiskerbåden i virkeligheden nærmest var gået midt over. Hernæst velsignede ypperstepræstinden hvert af de blege lig, som lå på dækket, og vandet rislede ud af mundene på de døde sømænd, som hostede og atter trak vejret, takket være Rasnasolins gunst.

Det elviske navn Sini bruges i dag stadig af [[Sissianna|Sissiannas]] folk, men også af mange [[højsletteboer|højsletteboerer]], [[tharkiner|tharkinere]] og [[ethaner|ethanere]], som ønsker at velsigne deres døtre med dette hellige navn. Til drenge bruger man ofte den maskuline form, ''Sinian''.