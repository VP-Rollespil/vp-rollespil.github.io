<title>Ulrik Svaneborg</title>
<author>Laura Holmegaard</author>
<timestamp>2011-01-23T12:08:46Z</timestamp>
<text>&apos;&apos;&apos;Ulrik Svaneborg&apos;&apos;&apos; er hertug af [[Sydlenet]] og borgherre af [[Svaneborg]]. Han er gift med [[Gabrielle Neirin]], men har endnu ingen børn.

Ulrik Svaneborg er kendt som en modig og klog mand, som varetager sin post til Dronning [[Tirri Narabond|Tirri Narabonds]] fulde tilfredshed.

Hertugens slægts styrke aldrig har ligget i handel med resten af [[Lenerne]], men derimod med landets naboer mod syd. Eftersom såvel Svaneborg som [[Egely]], en anden af Hertug Ulriks besiddelser, ligger nær ved Lenernes grænse, har tågens opdukken ikke forhindret hertugen i at blive ved med at holde sine handelsforbindelser i [[Paravien]] og [[Højsletten]] ved lige, for de karavaner, som fragter hans goder, behøver ikke at bevæge sig ind i landet, hvor de risikerer at blive opslugt af tågen.

Desuden har Svaneborgætten alle dage formået at få deres sønner og døtre godt gift, og de har derfor slægtsbånd til prominente familier i det ganske [[Niraham]] lige fra handelshusene i [[Tharkien]] til de adelige i [[Emyr]].

Hertugens kløgt, rigdom og militante kompetencer er ikke gået mange forbi, og hans ry er derfor ganske betragteligt, skønt han endnu ikke har udført nogen enestående heltedåd, som har givet hans navn en plads blandt legenderne.</text>
<copyright>Ulrik Svaneborg</copyright>
