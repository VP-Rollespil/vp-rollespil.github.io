<title>Esaien Keladon</title>
<author>Laura Holmegaard</author>
<timestamp>2015-03-02T21:19:43Z</timestamp>
<text>&apos;&apos;&apos;Esaien Keladon&apos;&apos;&apos; er den ældste lillebror til [[højkonge|højkongen]] af [[Eislonien]] og [[Santillia]], [[Damireon Keladon]].

Siden barnsben er Esaien blevet oplært af sin mor, [[Anarzee Løvdanser]], i sværdbrug, og ligesom hende er han blevet kendt som en højt begavet sværdkæmper og strateg iblandt sine elviske landsmænd. Regelret og tro imod autoriteter som han er kendt for at være vides det dog, at fyrst Esaien én gang i sit liv har givet sig af med et omfattende bedrag, som kun hans forældre dengang kendte til:

Kort efter sin 100-års fødselsdag forsvandt fyrst Esaien fra [[Niraham|Nirahams]] overflade i næsten halvtreds år, og skønt den officielle melding lød, at han var blevet sendt i lære hos [[Løvdanser|sin moders slægtninge]], kunne ingen få denne påstand bekræftet. Da Esaien dukkede op i offentligheden igen, viste det sig, at den unge fyrste havde indmeldt sig i den eislonske hærs rytterkorps under sin farfars navn, [[Valandir Hvidblod|Valendir]], og på uhørt kort tid kæmpet sig opad i hierarkiet til rangen af [[Nirahams hære|kaptajn]].

Først efter med al tydelighed at have bevist sine evner afslørede Esaien sin sande identitet, og selvom der er blevet mumlet i krogene om det uhæderlige i at føre alle bag lyset – og endda i så mange år! – er der generelt forståelse for, at højkongesønnen havde brug for at bevise sit værd uden at blive bedømt på sin berømmelse eller fornemme slægt.

Esaien er stadig kaptajn i den eislonske hærs rytteri og sidenhen blevet gift med [[Pegasirytterne fra Anué|pegasirytteren]] Serriah Havtorn. Sammen har de sønnen Samel.

==== Se også ====
[[Aencar Keladon]]

[[Arecina Keladon]]

[[Cenin Keladon]]

[[Damireon Keladon]]

[[Dileari Keladon]]</text>
<copyright>Esaien Keladon</copyright>
