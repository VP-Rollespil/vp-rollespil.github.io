{{title:Sandra Hedrian}}
{{author:Laura Holmegaard}}
{{timestamp:2014-09-21T14:11:43Z}}
{{copyright:Sandra Hedrian}}
<table border=1 cellpadding=2 cellspacing=0 align=right style="margin-left:1em"><tr valign=top><td style="background:#efefef;" colspan=2 align=center>[[Sandra Hedrian]]
</td></tr>
<tr valign=top><td>'''Bævnelse(r)'''
</td><td>[[Lensmagistrat]] af [[Stormshede len]],
[[Stormester (gejstlig)|Stormester]] af [[Sankt Helenas Orden]],

[[Forstanderinde]] af [[Sankt Helenas Akademi]],

Morticistmester
</td></tr><tr valign=top><td>'''Hjem'''
</td><td>[[Lindsborg]]
</td></tr><tr valign=top><td>'''Køn'''
</td><td>Kvinde</td></tr><tr valign=top><td>'''Race'''
</td><td>[[Menneske]]
</td></tr><tr valign=top><td>'''Født'''
</td><td>December, 1437 [[e.J.]]</td></tr><tr valign=top><td>'''Profession'''
</td><td>[[Morticist]], [[eksorcist]]</td></tr><tr valign=top><td>'''Religion'''
</td><td>[[Rina]]
</td></tr></table>'''Sandra Hedrian''' er [[lensmagistrat]] af [[Stormshede len]] og [[morticist]]. Derudover bestyrer hun posten som forstanderinde for [[Sankt Helenas Akademi]] og som [[stormester (gejstlig)|stormester]] af [[Sankt Helenas Orden]].

I løbet af sin karriere indenfor [[Magiens Cirkel]] har Sandra vakt opsigt ved sin hurtige opstigen på [[Cirklen|Cirklens]] rangstige. Da hun allerede som 20-årig i 1457 e.J. blev forstanderinde for Sankt Helenas, begyndte rygterne at løbe om, at hun skulle have haft en affære med Lensgreve [[Argus Tremain]] af Stormshede len, at han skulle være far til Sandras ufødte barn, og at det var igennem hans politiske indflydelse, at hun fik posten.

Disse forlydender kom dog ikke til at bremse Sandra Hedrian fra kun syv år efter at blive udråbt til stormester for Sankt Helenas Orden, da den forhenværende måtte trække sig tilbage grundet sin høje alder. Kun to år senere døde han og efterlod en åben post som lensmagistrat, som Sandra derefter også snart fik tildelt, på trods af fortsatte rygter om at det var [[troldkvinde|troldkvindens]] udseende og ikke hendes dygtighed, som skaffede hende disse magtfulde hverv.

Sandra har også sørget for at få halet sin uægte søn op i graderne, og gjorde [[Ensian Hedrian]] til [[stadsmager]] af Lindsborg i år 7 e.D., hvilket til at starte med vakte en del foragelse indenfor Magiens Cirkel, som Sandra dog i løbet af få måneder fik tilbagevist. Rygter og intriger har aldrig bidt på lensmagistraten, og hun er desuden berømt og vellidt i hele Stormshede len for sin dedikation til [[Rina]] og Stormshedes indbyggere, samt for sin dygtighed indenfor [[morticisme|morticismen]].

I begyndelsen af år 14 e.D. begyndte rygter at florere om, at Sanda Hedrian skulle være omkommet under mystiske omstændigheder forbundet med den magiske turbulens, som fulgte Rinas påståede genopstandelse. Rygterne om lensmagistratens død har dog vist sig at være stærkt overdrevne og er endegyldigt blevet manet i jorden efter Sandras personlige deltagelse i eksorcisternes bremsning af [[Santillia|Santilliaskovens]] hastige fremrykning ved grænsen til Stormshede len.