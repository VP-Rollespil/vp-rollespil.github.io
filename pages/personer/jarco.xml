<title>Jarco</title>
<author>Laura Holmegaard</author>
<timestamp>2010-01-13T14:34:37Z</timestamp>
<text>&apos;&apos;&apos;Jarco&apos;&apos;&apos; er det mest berømte [[menneske]] i hele [[Niraham|Nirahams]] historie. Han var [[de Ti Sande guder|de Ti Sande guders]] første menneskelige [[profet]], og spredte [[guderne|gudernes]] budskab til alle de af [[Arams børn]], som levede på pladen i uvidenhed om gudernes eksistens.

Jarco blev født i byen [[Cartago]] i [[Zara&apos;bash]] i år 37 [[f.J.]], og i år 0 fik han sit første syn fra guderne. Jarco rejste ud i Niraham for at sprede ordet, og fik i løbet af kort tid følgeskab af mange folk, deriblandt de otte, som siden stiftede [[Jarconerordenen]]: Kvinderne &apos;&apos;Maerie&apos;&apos;,&apos;&apos; Rebekka&apos;&apos;, &apos;&apos;Esther&apos;&apos;, &apos;&apos;Ulieth&apos;&apos; og &apos;&apos;Niomeda&apos;&apos; samt mændene &apos;&apos;Lyris&apos;&apos;, &apos;&apos;Agnus&apos;&apos; og &apos;&apos;Ezeriel&apos;&apos;. Det anslås, at Jarcos følge på et tidspunkt talte flere tusinde mennesker på samme tid.

I år 3 [[e.J.]] fandt Jarco [[Højsletten|Djann-højsletten]] og byggede her menneskernes første tempel til guderne i løbet af tre dage. Et år senere holdt han sin berømte tale til udvandrerne, hvoraf mange herefter delte sig i grupper og drog ud bekendtgøre gudernes eksistens for resten af Niraham.

Det var også i år 4 e.J., at arbejdet på [[Rina|Rinas]], [[Gasnian|Gasnians]] og [[Fanabina|Fanabinas]] katedraler på [[Højsletten]] begyndte, og at Jarco kronede [[Narabond]] den Første, [[Nimar|Nimars]] udvalgte monark af [[Lenerne]].

Jarco døde i år 162 e.J. i en alder af 199 år. Hans legeme blev anbragt i en krypt under den første kirke, og en gigantisk lysstråle fra himlen slog i samme øjeblik ned i liget. Templet kaldtes herefter [[Lysets Katedral]] og blev fra da af et pejlemærke for alle Nirahams folk.</text>
<copyright>Jarco</copyright>
