<title>Skrotum</title>
<author>Laura Holmegaard</author>
<timestamp>2009-10-28T15:02:48Z</timestamp>
<text>&apos;&apos;&apos;Skrotum&apos;&apos;&apos; er navnet på [[goblin|goblinernes]] nuværende konge. Han har hjemme i de vestlige [[Rustbjergene|Rustbjerge]], hvorfra han fører en langtrukken krig imod [[dværg|dværgene]], som begyndte i år 2 [[e.D.]]

Selvom Skrotum er travlt optaget af sin krig, er han ikke desto mindre stadig den mest frygtede goblin i [[Niraham]], for hans indflydelse rækker langt ud over Rustbjergene og [[Vildmarken]], og alle hans undersåtter frygter ham.

I år 3 e.D. ramte Skrotums uforbeholdte vrede alle [[Fisgurgoblin|Fisgurgobliner]] i Niraham, da en sådan under en sejrsbanket forsøgt at sætte tænderne i kongen selv. Angiveligt mistede Skrotum et par tæer ved lejligheden og samtidig mistede alle Fisgurgobliner enhver form for rettigheder i hans rige. Ydermere satte goblinkongen en pris på alle døde Fisgurgobliner, således at enhver goblin, som bringer ham en sådans lig, må bede Skrotum om hvad som helst og derefter få denne ting udleveret i en vægt, som svarer til Fisgurgoblinens.

Det er dog hurtigt blevet gjort klart, at man samtidig skal passe på med at benytte sig af dette generøse tilbud, for hvis man er for grådig, får man muligvis sin belønning på en lidet attråværdig måde.</text>
<copyright>Skrotum</copyright>
