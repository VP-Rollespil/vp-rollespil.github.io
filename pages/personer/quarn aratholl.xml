<title>Quarn Aratholl</title>
<author>Laura Holmegaard</author>
<timestamp>2014-09-21T20:53:09Z</timestamp>
<text>&lt;table border=1 cellpadding=2 cellspacing=0 align=right style=&quot;margin-left:1em&quot;&gt;&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Quarn Aratholl]]
&lt;/td&gt;&lt;/tr&gt;
&lt;tr valign=top&gt;&lt;td&gt;&apos;&apos;&apos;Hjem&apos;&apos;&apos;
&lt;/td&gt;&lt;td&gt;Ukendt, forhenværende [[Gråfenne]]&lt;/td&gt;&lt;/tr&gt;&lt;tr valign=top&gt;&lt;td&gt;&apos;&apos;&apos;Køn&apos;&apos;&apos;
&lt;/td&gt;&lt;td&gt;Mand&lt;/td&gt;&lt;/tr&gt;&lt;tr valign=top&gt;&lt;td&gt;&apos;&apos;&apos;Race&apos;&apos;&apos;
&lt;/td&gt;&lt;td&gt;[[Menneske]]
&lt;/td&gt;&lt;/tr&gt;&lt;tr valign=top&gt;&lt;td&gt;&apos;&apos;&apos;Født&apos;&apos;&apos;
&lt;/td&gt;&lt;td&gt;?&lt;/td&gt;&lt;/tr&gt;&lt;tr valign=top&gt;&lt;td&gt;&apos;&apos;&apos;Slægt&apos;&apos;&apos;
&lt;/td&gt;&lt;td&gt;[[Aratholl]]
&lt;/td&gt;&lt;/tr&gt;&lt;tr valign=top&gt;&lt;td&gt;&apos;&apos;&apos;Profession&apos;&apos;&apos;
&lt;/td&gt;&lt;td&gt;[[Morticist]]&lt;/td&gt;&lt;/tr&gt;&lt;tr valign=top&gt;&lt;td&gt;&apos;&apos;&apos;Religion&apos;&apos;&apos;
&lt;/td&gt;&lt;td&gt;[[Fanabina]]
&lt;/td&gt;&lt;/tr&gt;&lt;/table&gt;
&apos;&apos;&apos;Quarn Aratholl&apos;&apos;&apos; er forhenværende [[stormester (verdslig)|stormester]] for [[morticisme]] i [[Magiens Cirkel]], og medlem af den engang højt ansete adelsfamilie [[Aratholl]] fra [[Lenerne]].

Quarn besad posten som stormester i mange år, faktisk så mange, at et væld af rygter opsprang omkring hans lange levealder, som ved [[Dommedag]] allerede havde oversteget et almindeligt menneskes hele tre gange. Da Arathollslægten erklærede [[Tirri Narabond|Dronning Tirri]] og Lenerne krig, og Mester Quarn som følge heraf blev erklæret [[renegat]] af Magiens Cirkel og frataget sit stormesterembede, gjorde [[Cirklen]] det alment kendt, at den forhenværende stormester i virkeligheden var [[vampyr]] og dermed en meget farlig form for [[større udøde|udød]].

Quarn Aratholl blev inden familiens forvisning fra Lenerne af mange betragtet som den egentlige magt bag den mægtige adelsslægt Aratholl, og selv efter at have mistet sin adelstitel som [[greve]] af [[Gråfenne]] bibeholdt Mester Quarn sit embede som Magiens Cirkels stormester for morticisme i et halvt år, før striden imellem den lenske kongemagt og de fordrevne Aratholler eskalerede. Da den unge baronesse Ingegerd Aratholl omkom som følge af et sammenstød med lenske kirkesoldater udsendt af Nimars kirke, hvor baronessen nægtede at overgive sig, valgt Quarn Aratholl slægten frem for Cirklen og lod sine udøde tropper rasere den [[Nordlenet|nordlenske]] by [[Dal]], inden han sendt dronningen en krigserklæring skrevet på Dals fogeds flåede skind. Magiens Cirkel kvitterede ved øjeblikkeligt at afsætte Quarn Aratholl som stormester og valgt i hans sted [[Mørketvingernes Orden|Mørketvingernes Ordens]] stormester [[Uldur]].

Før han og hans familie fremsatte deres krigserklæring imod Lenerne var Quarn Aratholl er en af [[Niraham|Nirahams]] meget få accepterede og sågar anerkendte [[dødemaner|dødemanere]]. På trods af hans modstanderes rygtespredning, som blev hjulpet godt på vej af sladdervorne bønder, var det aldrig lykkedes nogen at bevise, at Quarn nogensinde havde brugt sine [[udøde]] skabninger til andet end forsvar af Lenerne. Dette ændrede sig brat, da Quarn og hele hans slægt ikke blot benyttede sig af udøde soldater i kampen mod [[lensmand|lensmændene]], men også gjorde brug af [[større udøde]], hvis skabelse imidlertid var blevet gjort forbud i henhold til [[Magiens Cirkels vedtægter]].

Inden Quarn Aratholls deltagelse i krigen imod Lenerne anså nogle den forhenværende stormester for at være en sand patriot, mens andre betragtede ham som en farlig galning. De fleste var enige om, at han var en fremragende stormester og indiskutabelt loyal overfor Magiens Cirkel og dens love, og flere af Quarns forhenværende ordensbrødre indenfor Cirklen har siden ytret stor fortrydelse over, at Mester Quarn valgte sin familie frem for Magiens Cirkel.</text>
<copyright>Quarn Aratholl</copyright>
