{{title:Narabond}}
{{author:Laura Holmegaard}}
{{timestamp:2009-10-28T17:08:15Z}}
{{copyright:Narabond}}
'''Narabond''' er navnet på den første konge blandt [[menneske|menneskene]]. Han blev udvalgt af [[Nimar]] selv til at regere i [[Lenerne]], og siden hen har kun Narabonds efterkommere siddet på Lenernes trone.

I 1065 [[e.J.]] troede man Narabondslægten uddød, da en [[dæmonolog]]kult udslettede hele kongefamilien. I år 1400 e.J. viste det sig dog, at der stadig var efterkommere af Narabond den Første tilbage, da [[Filip I Narabond]] besteg tronen. I den tid hvor slægten var troet udslettet, varetog forskellige rigskanslere Lenernes interesser i kongefamiliens navn, men ingen af dem lod sig nogensinde krone som ny konge.

I sommeren år 11 [[e.D.]] døde den formodentlig sidste af Narabonds arvinger, Kong [[Nikolai Narabond|Nikolai "den Gale" Narabond]], men rundt omkring i Lenerne forlyder det, at der stadig er en levende efterkommer af den stolte slægt et sted.