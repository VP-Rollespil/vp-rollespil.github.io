{{title:Imnum "Vardunger" Flammebringer}}
{{author:Vitusverden}}
{{timestamp:2021-05-20T19:17:42Z}}
{{copyright:Imnum "Vardunger" Flammebringer}}
'''Imnum "Vardunger" Flammebringer''' er [[Ragil|Ragils]] [[ypperstepræst]].

Modsat de fleste andre ypperstepræster er Imnum ikke bosat i sin guddoms højtempel på [[Højsletten]], skønt han gæster [[Basilikaen]] mindst én gang om året. Imnum er oftest at finde i [[Den Evige Esse]] i hovedstaden [[Cartago]] i [[Zara'bash]], hvor han er både født og opvokset. Det er ligeledes i Den Evige Esse, at både ypperstepræstens hustru, søn og fire døtre tjener som [[Ildens Herre|Ildens Herres]] forkyndere.

Imnum er formodentlig den mest berømte, nulevende [[krigspræst]] i [[Niraham]] og ifølge rygterne på ganske god fod med den sandsynligvis næstmest berømte - [[Jorin|Jorins]] [[ypperstepræstinde]] [[den Lyse]]. Som forkynder af [[Krigens Mester|Krigens Mesters]] ord lægger Imnum ikke skjul på, at han er en kampens og handlingens mand, men har alle dage omhyggeligt sørget for aldrig at yppe kiv unødigt. Til gengæld er ypperstepræsten heller ikke kendt for at vise nåde, når han endelig får en undskyldning for at drage i kamp mod en given fraktion eller person.

Imnum Flammebringers seneste store udskejelse på en slagmark var under krigen mod [[Solhjem]] på [[Valen]], hvor hele familien Flammebringer deltog til stor sorg for [[de blå kåber]]. Siden da har han ikke været i decideret krig, men der lader til at være optræk til en ny krigserklæring fra ypperstepræstens side, da flere forkyndere af Ildens Herre efter sigende har haft en del skærmydsler med [[Il'Harrim-stammen]] indenfor de seneste par måneder.