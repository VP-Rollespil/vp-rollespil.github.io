<title>Damireon Keladon</title>
<author>Laura Holmegaard</author>
<timestamp>2015-03-02T21:41:20Z</timestamp>
<text>&lt;table style=&quot;margin-left:1em&quot; align=&quot;right&quot; border=&quot;1&quot; cellpadding=&quot;2&quot; cellspacing=&quot;0&quot;&gt;
&lt;tr valign=&quot;top&quot;&gt;&lt;td style=&quot;background:#efefef;&quot; colspan=&quot;2&quot; align=&quot;center&quot;&gt;[[Damireon Keladon]]
&lt;tr valign=&quot;top&quot;&gt;&lt;td&gt;&apos;&apos;&apos;Bævnelser&apos;&apos;&apos;&lt;td&gt;Højkonge af [[Eislonien]] og [[Santillia]]
&lt;tr valign=&quot;top&quot;&gt;&lt;td&gt;&apos;&apos;&apos;Hjem&apos;&apos;&apos;&lt;td&gt;[[Eislon]]
&lt;tr valign=&quot;top&quot;&gt;&lt;td&gt;&apos;&apos;&apos;Køn&apos;&apos;&apos;&lt;td&gt;Mand
&lt;tr valign=&quot;top&quot;&gt;&lt;td&gt;&apos;&apos;&apos;Race&apos;&apos;&apos;&lt;td&gt;[[Skovelver]]
&lt;tr valign=&quot;top&quot;&gt;&lt;td&gt;&apos;&apos;&apos;Født&apos;&apos;&apos;&lt;td&gt;April, 949 [[e.J.]]
&lt;tr valign=&quot;top&quot;&gt;&lt;td&gt;&apos;&apos;&apos;Slægt&apos;&apos;&apos;&lt;td&gt;[[Keladon]]
&lt;tr valign=&quot;top&quot;&gt;&lt;td&gt;&apos;&apos;&apos;Profession&apos;&apos;&apos;&lt;td&gt;Højkonge
&lt;tr valign=&quot;top&quot;&gt;&lt;td&gt;&apos;&apos;&apos;Religion&apos;&apos;&apos;&lt;td&gt;[[Den elviske panteon]]
&lt;/table&gt;
&apos;&apos;&apos;Damireon Keladon&apos;&apos;&apos; er [[højkonge]] af de elviske riger [[Eislonien]] og [[Santillia]]. Han er den sidste i en lang række af højkonger rundet af den [[højelver|højelviske]] slægt [[Keladon]] og på grund af [[Anarzee Løvdanser|sin mors]] blod den første [[skovelver|skovelviske]] højkonge i historien.

Damireon er ældste søn af den nyligt afdøde [[Aencar Keladon]], som var højkonge før sin søn, og dennes ægteviv [[Anarzee Løvdanser]]. Han blev født i året 949 [[e.J.]] og blev fra første færd fuldgyldigt anerkendt som ægtefødt søn af sin fader, selvom Aencar og Anarzee først blev lovformeligt viet 46 år senere i 995, da Aencar overtog den eislonske trone efter Damireons farmor, [[Elethrien Keladon]]. Ved denne lejlighed tildelte Højkong Aencar sin førstefødte søn titlen som [[fyrste]] af [[Eislon]]. Sidenhen fik Damireon fire søskende, der ligesom han alle blev tildelt titlen som fyrste eller fyrstinde: Broderen [[Esaien Keladon|Esaien]], søsteren [[Dileari Keladon|Dileari]], broderen [[Cenin Keladon|Cenin]] og sluttelig
søsteren [[Arecina Keladon|Arecina]].

Selvom [[Eisloniens senat|det eislonske senat]] protesterede voldsomt imod hans forældres ægteskab, fordi [[Eisloniens love|loven]] forbød hans højadelige fader at gifte sig med den ikke-adelige Anarzee, mødte Damireon aldrig selv i sine unge år nogen nævneværdig modstand fra
hverken senatet, [[adelsfamilier|adelsfamilierne]] eller den elviske befolkning. Med højkongens ægtepagt beseglet og hans børns skovelviske arv ligeså fandt senatet ikke nogen grund til at sætte sig yderligere på tværs, og så snart han fyldte sit 200 år og dermed blev forskriftmæssigt gammel nok til at gøre krav på sin fyrstetitel, udsendte senatet Damireon til rigets skovelviske stammer som diplomat i forhåbning om, at hans blandede herkomst ville komme den unge fyrste til gavn.

Tro imod senatets forhåbninger viste Damireon sig ikke blot at have et talent for at få sine skovelviske fæller i tale; han havde også en udmærket begavelse til at finde på holdbare løsninger på de problemer, som skovelverne fremstillede for ham, og i løbet af de efterfølgende århundreder kom Eisloniens senat til at sætte stor pris på kongesønnens arbejde og roste ham ofte og offentligt til skyerne.

Måske ville senatets tilfredshed med Damireon være stilnet af med tiden, efterhånden som Aencar var blevet ældre og udsigten til, at en ny højkonge snart skulle vælges, var draget nærmere. Men højkongen fik ikke lov til at dø fredeligt og mæt af dage, og ej heller fik senatet tid til at overveje, om det burde begynde at opstille en mere renblodet kandidat til kongeværdigheden end Damireon: Aencar Keladon blev myrdet af [[sortelver|sortelviske]] snigmordere knapt 700 år gammel, og tilbage stod kun hans skovelviske søn som oplagt kandidat til kronen.

Damireon Keladon blev kronet blot syv dage efter sin faders gravlæggelse. Kun de fire vogtere af [[Drømmejuvel|Drømmejuvelerne]], [[Dagskær|Driené Dagskær]],[[Måneklinge|Meltharias Måneklinge]], [[Akantus|Natlys Akantus]] og [[Sølvtorn|Vaeli Sølvtorn]] var til stede og repræsenterede de elviske adelsfamilier, mens resten af vidnerne til kroningsceremonien var jævne skovelvere, der havde samlet sig om kongefamilien i dagene efter højkongens død for at støtte dem i deres sorgens tid.

[[Gudeforkynder|Gudeforkynderen]] [[Eladriem Dagskær]] salvede og kronede Damireon Keladon som højkonge af Eislonien og Santillia, ligesom hun knapt 500 år forinden havde kronet hans fader.

Efter sin kroning tilbagerakte Højkong Damireon Keladon de fire Drømmejuveler til deres forrige vogtere, hvilket har givet de ledende kredse forhåbning om, at højkongen på trods af sit urovækkende ophav ikke har tænkt sig at forstyrre de bestående forhold på magtens tinder.

Damireon Keladon er gift med [[Sissianna|Sissiannapræstinden]] og [[druide|druiden]] [[Sølvregn Akantus]], som er sønnedatter af patriarken Natlys og kusine til [[Tanaya Akantus]], den kommende fyrstinde af Santillias hovedstad [[Crataeon]]. Sammen har højkongeparret datteren [[Elethrien Keladon|Elethrien]], der allerede har vundet hævd for sine evner som elverspejder og optagelse i den militære enhed [[Santillias Ulve]], og hendes lillesøster Hind, som rygterne vil vide netop er blevet sendt i pleje hos samme ukendte familie, der skjuler hendes jævnaldrende faster, Arecina, fra offentligheden øjne.

==== Se også ====
[[Aencar Keladon]]

[[Arecina Keladon]]

[[Cenin Keladon]]

[[Dileari Keladon]]

[[Esaien Keladon]]</text>
<copyright>Damireon Keladon</copyright>
