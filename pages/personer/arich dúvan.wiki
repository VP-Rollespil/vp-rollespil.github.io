{{title:Arich Dúvan}}
{{author:Laura Holmegaard}}
{{timestamp:2011-01-17T10:53:51Z}}
{{copyright:Arich Dúvan}}
'''Arich Dúvan''' var en ekstremistisk læge og filosof, som praktiserede omkring år 475 [[e.J.]], hvor pesten brød ud langs [[Kamirr|Kamirrs]] bred. Dúvan blev kendt for sine grusomme forsøg, som han udførte under sotens rasen. Her udsatte han raske men frændeløse tiggere og andre udskud for sygdommen og eksperimenterede derefter på dem på alle tænkelige måder. Lægen fandt aldrig en kur imod pesten, men endte med en stor mængde videnskabelig data om sygdommen.

Dúvan retfærdiggjorde sine forsøg ved at henvise til det faktum, at viden er viden, hvad end den bliver brugt til godt eller ondt, så som fanatisk troende på [[Gasnian]] hævdede han derfor, at hans gerninger var drevet af fromhed og dedikation til [[Visdommens Herre]].

Flere Gasniantilbedere deler i dag Arich Dúvans synspunkt, og lægens udfoldelser i det tredje århundrede efter [[Jarco|Jarcos]] død har dannet grobund for ordsproget: "Viden er viden; [[den Grå]] ser ikke i godt og ondt."

====Se også====
*[[Alkymi]]
*[[Kamirr]]