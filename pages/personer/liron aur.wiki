{{title:Liron Aur}}
{{author:Laura Holmegaard}}
{{timestamp:2009-09-20T08:37:19Z}}
{{copyright:Liron Aur}}
'''Liron Aur''' er en af [[Paraviens Riddere]] og lensherre over [[Aur len]] i det nordlige [[Paravien]]. Sir Liron har en glimrende forbindelse til [[Darconien|Darconiens]] førende handelsklan, [[Aurumcana-klanen]], og er den handelsmand i Paravien som handler mest med [[dværg|dværgene]]. Ridderen ejer også en del miner langs grænsen til Darconien, men selvom hans folk bryder mineraler i dem, overlader Sir Liron det til sine darconiske forbundsfæller at forarbejde metallet.

Sir Liron er kendt som en dreven forretningsmand, der måler alting op i udgifter og profit. Han sætter meget stor pris på sine forbindelser til Darconien, og er Paraviens bedste diplomat i sager som vedrører dværgene.