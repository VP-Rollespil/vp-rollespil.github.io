{{title:Farran af Burania}}
{{author:Laura Holmegaard}}
{{timestamp:2009-10-04T09:02:41Z}}
{{copyright:Farran af Burania}}
'''Farran af Burania''' var den første menneskelige [[ypperstepræst]] af [[Burania]]. Han blev født i [[Paravien]] ligesom [[Rhydderch af Djorka]], et faktum som er [[paraver|paraverne]] til stor stolthed, idet deres land således er ophav til hele to ypperstepræster, hvilket kun [[Højsletten]] også kan prale af at være.

Der knyttes ikke nogen fantastiske historier til Farrans opdagelse af, at han var Buranias udvalgte og første ypperstepræst. Det beskrives blot, at Farran en dag i 440 [[e.J.]] drog til Højsletten for at mødes med sine kollegaer der: [[Heddwyn af Nimar]], [[Bláán af Rina]], [[Porfirio af Fanabina]], [[Zacharias af Gasnian]], [[Sini af Rasnasolin]], [[Rhydderch af Djorka]], [[Odharnait af Sissianna]], [[Ruadh af Ragil]] og [[Cam af Aram]].

Navnet Farran er af darconsk oprindelse, og blev blandt andet båret af arkitekten, som stod for at opføre [[dværg|dværgenes]] største forsvarsværk, [[Farrans Barriere]], men især paraverne har også brugt det i umindelige tider. Den feminine form af navnet er ''Farrah''.