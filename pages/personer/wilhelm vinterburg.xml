<title>Wilhelm Vinterburg</title>
<author>Laura Holmegaard</author>
<timestamp>2009-10-19T15:47:14Z</timestamp>
<text>&apos;&apos;&apos;Lensgreve Wilhelm Vinterburg&apos;&apos;&apos; har, på grund af den økonomiske krise som [[Vinterburg len]] længe har befundet sig i, fået ry for at være en inkompetent ødeland, som desuden både er analfabet og tonedøv. De som har noget mere kendskab til lensgreven som person, og til pengesager i det hele taget, vil dog med største sandsynlighed ryste på hovedet af dette bondepladder. Wilhelm Vinterburg er egentlig hverken en dum eller ulærd mand, men dog heller ikke så heldig at være i besiddelse af en sådan næse for forretninger eller kendskab til administration, som ville være nødvendig for at kunne stable Vinterburg len på benene igen og starte på en frisk.

Hvorvidt lensgreven vitterligt er tonedøv eller ej, er der dog aldrig nogen som med sikkerhed kan sige, men der forlyder en historie blandt borgerne i [[Vinterburg]] om, at lensgreven i sin tid skaffede sig af med sin egen hund, fordi han misundte dyrets smukke sangstemme sammenlignet med hans egen.</text>
<copyright>Wilhelm Vinterburg</copyright>
