<title>Absalon Hjortenskjold</title>
<author>Laura Holmegaard</author>
<timestamp>2009-10-31T09:46:45Z</timestamp>
<text>&apos;&apos;&apos;Absalon Hjortenskjold&apos;&apos;&apos;, greve af [[Tingstad (Nordlenet)|Tingstad]], [[Ny Tingstad]] og [[Ny Ravnstad]] og fyrste af [[Det Sorte Kors]], var en [[paladin]] af [[Nimar]] og allieret af [[Emyr]], som døde d. 13. august i år 8 [[e.D.]]

Absalon var [[stormester (gejstlig)|stormester]] for ridderordenen Det Sorte Kors og gjorde sig ved den titel noget mere bemærket end som greve af Tingstad. Størstedelen af årene efter [[Dommedag]] og frem til sin død virkede han som byherre i landsbyen [[Ravnstad]] (og senere Ny Ravnstad), og fik på dette sted et ry både som en racist, formidabel kriger, tølper og from mand blandt de lokale.

Gennem sit ægteskab med &apos;&apos;Helga Helena Veranzi Graftzapplan Gluckwald Hjortenskjold&apos;&apos;, komtesse af [[Heilmborg]], knyttede Absalon nogle bånd til Emyr, som siden voldte rigeligt besvær for hans vasaler i Ny Ravnstad, indtil Absalons broder, [[Jonathan Hjortenskjold]], som overtog hans plads som greve af Ny Tingstad og fyrste af Det Sorte Kors, to år efter Absalons død gav afkald på Emyrs krav på landsbyen og dens tilhørende jord.

Absalon Hjortenskjold fik med sin hustru Grevinde Helga to børn d. 31. marts, år 7 e.D.: &apos;&apos;William Filip Arthur Veranzi Graftzapplan Gluckwald Hjortenskjold&apos;&apos; og &apos;&apos;Isabella Marie Elene Helena Veranzi Graftzapplan Gluckwald Hjortenskjold&apos;&apos;. Begge børn blev opfostret på Heilmborg i Emyr indtil år 10 e.D., hvor William blev ført til Ny Tingstad i [[Lenerne]], mens Isabella blev i Emyr hos sin moder.</text>
<copyright>Absalon Hjortenskjold</copyright>
