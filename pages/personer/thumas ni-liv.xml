<title>Thumas Ni-Liv</title>
<author>Laura Holmegaard</author>
<timestamp>2010-02-15T16:35:30Z</timestamp>
<text>&apos;&apos;&apos;Thumas Ni-Liv&apos;&apos;&apos; var en søfarer fra den tharkinske bystat [[Paest]], som blev landsforvist fra [[Tharkien]] i år 1314 [[e.J.]] for at havde bedrevet pirateri. Thumas, som havde nået at blive umådeligt rig af sine plyndringer, samlede ved sin eksil sine skibe og drog til en øgruppe i [[Det Violette Hav]], hvor han før havde tilbragt mange år af sit liv med at plyndre handelsskibe og gemme sig for ordensmagten på de utallige små øer i området, som blev kaldt for [[Piraternes Hjemhavn]].

Thumas købte et stort ørkenområde langs med kysten, som vendte ud imod øerne, af den zarabinske sultan og grundlagde her landet [[Etos]], hvis hovedstad fik samme navn. Thumas lovede da asyl til enhver forbryder, som ville lade sig registrere som ethansk borger og tager arbejde i staden, et tiltag som i løbet af få år gav havnebyen en mangfoldig og meget broget befolkning. Ikke kun lovløse kunne vinde meget på at bosætte sig i Etos, for også handlende kunne gøre store forretninger i byen, som ligger lige på den handelsrute, som via søvejen forbinder den østlige halvdel af [[Niraham]] med den vestlige.

På sine gamle dage skrev Thumas en bogsamling om sine mange eventyr på havet, som gav ham tilnavnet &apos;Ni-Liv&apos;, og sendte originalen, skrevet på forgyldte sider og med juveler til en formue indlagt i omslaget, som gave til [[Tarkin]] [[Dorovian af Hetenza]], som i sin tid udviste Etos&apos; grundlægger fra Tharkien. Øvrige kopier blev nedfældet på billigt pergament og gjort tilgængelige for alle læsende husstande i Etos.

I dag er Thumas&apos; bystat både rig og mægtig, og hjemland for mange folk af netop den støbning, som Thumas selv var gjort af.</text>
<copyright>Thumas Ni-Liv</copyright>
