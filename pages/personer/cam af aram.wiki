{{title:Cam af Aram}}
{{author:Laura Holmegaard}}
{{timestamp:2009-10-04T09:56:08Z}}
{{copyright:Cam af Aram}}
'''Cam af Aram''' var den første menneskelige [[ypperstepræstinde]] af [[Aram]]. Hun blev født i [[Bang Tei]], men da Cam følte Arams kalden, tog hun uden betænkningstid til [[Højsletten]] for her at mødes med de øvrige [[ypperstepræst|ypperstepræster]] og - præstinder: [[Heddwyn af Nimar]], [[Bláán af Rina]], [[Porfirio af Fanabina]], [[Zacharias af Gasnian]], [[Sini af Rasnasolin]], [[Rhydderch af Djorka]], [[Odharnait af Sissianna]], [[Farran af Burania]] og [[Ruadh af Ragil]]. Her blev hun til sin dødsdag, og ypperstepræstinden ligger også begravet i [[Handlens Hus]] på Højsletten.

Cams beslutning om for altid at lægge sit hjemland bag sig i 440 [[e.J.]] bundede ikke kun i, at hun følte et guddommeligt kald, men også i at bang teianerne i mere end 2000 år forinden havde tilbedt [[Ki Mana]], og at Cams omvendelse til [[guderne|de Ti Sande guder]] var en helligbrøde, som ville være blevet straffet med døden, hvis Aram ikke havde holdt hånden over ypperstepræstinden og skjult hendes tilhøresforhold til ham, indtil hun nåede frem til Højsletten.

Cam [udtales Kam] er stadig et almindeligt navn i Bang Tei og [[Nodai]], selvom pigerne i disse lande ikke bliver opkaldt efter Arams første ypperstepræstinde, men snarere efter deres egne forfædre. Navnet har aldrig vundet indpas i resten af [[Niraham]].