<title>Dileari Keladon</title>
<author>Laura Holmegaard</author>
<timestamp>2015-03-02T21:37:45Z</timestamp>
<text>&apos;&apos;&apos;Dileari Keladon&apos;&apos;&apos; er den ældste lillesøster til [[højkonge|højkongen]] af [[Eislonien]] og [[Santillia]], [[Damireon Keladon]]. Hun er [[fyrstinde]] i egent ret af &apos;&apos;Måneduggens Skov&apos;&apos;, og det er alment kendt, at den lokalboende [[skovelver|skovelverstamme]] [[Månedug]] står Dilearis hjerte nær.

Som den eneste af regentparrets fem børn er Dileari trådt i [[Aencar Keladon|sin faders]] fodspor og studeret den magi, som giver [[Niraham|Nirahams]] [[mager|magere]] deres kræfter. Som ung blev hun oplært i [[Cristaliana]], men flyttede efter et besøg i [[Vetas]] som 300-årig sine studier hertil og udvidede sidenhen sin beherskelse af [[spiritisme]] med kunsten at [[drømmevæver|drømmevæve]]. Samtidig modtog Dileari oplæring i lægekundskab af Vetas kyndige helbredere, og de som har set hende arbejde sværger på, at fyrstinden ikke blot er en usædvanligt dygtig lægekyndig, men også en særdeles medfølende og nådig kvinde.

Dileari er to gange blevet tilbudt af Cristaliana at aflægge optagelsesprøven som [[højmager]], men har begge gange takket nej. Ingen forventer, at højmagerne vil give tilbuddet igen efter at være blevet afvist således, men skulle fyrstinden nogensinde selv få lyst til at anmode om at måtte aflægge optagelsesprøven, er de færreste i tvivl om, at hun ville bestå.

Selv efter elviske standarder er Dileari en mærkbar skønhed, på mange måder [[Anarzee Løvdanser|sin mors]] udtalte billede. Håbefulde beundrere fra både jævne såvel som højvelbårne kår har længe gjort kur til hende, men endnu har fyrstinden ikke valgt en mage eller ægtefælle.

==== Se også ====
[[Aencar Keladon]]

[[Arecina Keladon]]

[[Cenin Keladon]]

[[Damireon Keladon]]

[[Esaien Keladon]]</text>
<copyright>Dileari Keladon</copyright>
