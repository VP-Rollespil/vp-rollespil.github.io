<title>Itía Hvidblod</title>
<author>Laura Holmegaard</author>
<timestamp>2010-08-11T07:46:13Z</timestamp>
<text>&apos;&apos;&apos;Itía Hvidblod&apos;&apos;&apos; er den elviske [[ypperstepræstinde]] for gudinden [[Sissianna]], [[Skovens Frue]].

Itía er født ind i den mægtige adelsfamilie [[Hvidblod]], som har et medlem siddende i [[Højrådet]]. Det ligger som regel i kortene, at ætlinge af ædle slægter vil nå langt i livet, og nogle anklager også i stille vendinger ypperstepræstinden for til tider at virke, som om hun tager det for givet, at hun skulle blive Sissiannas udvalgte.

Hvis Itía føler sig oplagt til titlen som ypperstepræstinde hænger det dog formodentlig også meget sammen med det faktum, at hun er så hengiven og trofast overfor Sissianna, som nogen anden forkynder har været før hende, og at Itía gladelig gør sig den største umage for at favne og repræsentere samtlige aspekter af Sissiannas væsen lige fra selv at være et fuldendt, fysisk billede på skønhed til at være en af de mest velsignede dansere og sangere, som [[Eislonien]] nogensinde af fostret.

Derudover har samarbejdet mellem Sissiannas kirke og de elviske [[druide|druider]] ikke været så stærkt i flere tusind år, som siden Itía modtog titlen som ypperstepræstinde. Dette skyldes formentlig især, at Itía selv er en vogter af naturens sjæl, et hverv som hun påtog sig kun få årtier efter at have aflagt sin hellige ed til Sissianna som ung [[akolyt]] på tempelskolen i [[Månens Sale]].

Itía bærer mange både ydre og indre beviser på Sissiannas gunst. Både hun og [[Lyane|Lyanes]] [[ypperstepræst]], [[Spurv Egeblad]], er i stand til at høre den sang, som knytter sig til hver enkelt [[sjæl]] på [[Niraham]], og på denne måde er Itía i stand til at fornemme andres humør og til tider sågar også deres tanker. Ydermere er ypperstepræstinden så afstemt med denne egenskab, at hun kan skabe kontakt til de sjæle, som befinder sig i [[Aferheim]], selvom Itía sjældent benytter sig af denne gave, som er blevet hende skænket af Sissianna. Af ydre tegn på Sissiannas nåde besidder Itía en hårpragt, der er som skabt af rent stjernelys; dette kunne alle daværende gejstlige i Månens Sale bevidne, at hun blev velsignet med, da hun afgav sin hellige ed, og hendes brune hår blegnede til sølvhvidt.

Et enkelt aspekt af Sissianna er ypperstepræstinden dog fra tid til anden blevet kritiseret for at forsømme, eller i det mindste til ikke at værdsætte nok, nemlig kærlighed. Denne kritik kommer dog ikke fra elverne selv, men især fra de [[menneske|mennesker]], som støtter [[Burania|Buranias]] ypperstepræst, [[halvelver|halvelveren]] [[Graa]]. Itía og Graa har et notorisk dårligt forhold til hinanden, som udspringer af, at Itía øjeblikkeligt efter Graas udvælgelse som ypperstepræst af Burania kontaktede halvelveren, og halvt om halvt beordrede ham til i Sissiannas navn at overlade titlen til et renblodet menneske, som var den værdig. Graa svarede flabet igen, og den kølige ordudveksling udviklede sig lynhurtigt til et ophedet skænderi, som blev efterfulgt af samtlige elviske kirkers proklamation om, at de med øjeblikkelig virkning afbrød ethvert samarbejde med Buranias menneskelige kirke, så længe Graa sad som dens overhoved.

Itías tolerance overfor både Graa og halvelvere generelt er nærmest minimal, også selvom det gælder børn, der er blevet født af lykkeligt forelskede forældre, som tilmed at viet for [[guderne|gudernes]] åsyn. Selvom samtlige af de elviske kirke skyer Graas lederskab, har Itía i samarbejde med [[Iorin|Iorins]] ypperstepræst, [[Cíla]], yderligere påtaget sig den opgav at få væltet Graa af tronen så hurtigt som muligt.</text>
<copyright>Itía Hvidblod</copyright>
