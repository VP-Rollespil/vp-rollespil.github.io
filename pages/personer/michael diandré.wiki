{{title:Michael DiAndré}}
{{author:Laura Holmegaard}}
{{timestamp:2009-10-25T14:49:39Z}}
{{copyright:Michael DiAndré}}
'''Grev Michael DiAndré''' er overhoved for den magtfulde adelsslægt [[DiAndré]] og dennes handelshus. Han er så berømt i [[Lenerne]], at alle ved, hvem man taler om, når blot man kalder Michael for "Grev DiAndré", selvom alle hans sønner også er grever.

Grev Michael er kendt for sin hårdhed overfor sine fæstebønder og sit forretningstalent. Han er blevet meget rig både på sine vasallers bekostning såvel som på de udenlandske handler, som hans fire sønner gør på hans vegne i hele [[Niraham]]. Grev DiAndrés er også berømt for de store donationer, som han giver til både [[Aram|Arams]] og [[Girak|Giraks]] kirker og sågar også [[Nimar|Nimars]] i ny og næ.

Grev Michael bor i [[Østlenet|Østlenets]] hovedstad [[Rådstad]] sammen med sin kone Elizabeth i et stort palæ et stykke udenfor byen. Også næstældste søn, [[Christian DiAndré]], som er [[højpræst]] af Aram i sognet, bor i nærheden inde i selve Rådstad. Ud over sønnerne [[Thomas DiAndré|Thomas]], Christian, Alexander og Daniel har han også en datter kaldet Katharina efter grevens farmor.