{{title:Arlan Hvidsten}}
{{author:Laura Holmegaard}}
{{timestamp:2009-10-28T17:13:27Z}}
{{copyright:Arlan Hvidsten}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Arlan Hvidsten]]
<tr valign=top><td>'''Bævnelser'''<td>Hertug af [[Vestlenet]]
<tr valign=top><td>'''Hjem'''<td>[[Ravnsburg]]
<tr valign=top><td>'''Køn'''<td>Mand
<tr valign=top><td>'''Race'''<td>[[Menneske]]
<tr valign=top><td>'''Født'''<td>August, 1417 [[e.J.]]
<tr valign=top><td>'''Slægt'''<td>[[Hvidsten]]
<tr valign=top><td>'''Profession'''<td>Hertug, kriger,
handelsmand
<tr valign=top><td>'''Religion'''<td>[[Aram]]
</table>
'''Hertug Arlan Hvidsten''' blev i en alder af 32 år gjort til hertug af [[Vestlenet]] i år 1449 [[e.J.]]  af den nyudråbte Kong [[Valdemar Narabond]].

Den nu aldrende hertug blev hurtigt landskendt kun få år efter sin indsættelse for sin deltagelse i tilbageerobringen af det lenske [[Roul-Assin]] i samarbejde med rouleren senere kendt som [[Marsk Mardo]] af Roul-Assin. Hertugen ledte selv sine mænd i kamp i de indledende slag ved [[Lenerne|Lenernes]] grænse til Roul-Assin, og udmærkede sig i nedkæmpelsen af [[Kalan|Kalans]] styrker ved stort mod og glimrende strategiske færdigheder. Herefter nøjedes han med at støtte Mardo økonomisk indtil [[rouler|roulerne]] havde genindtaget deres land, og atter svor troskab til [[Narabondslægten]].

Endnu i dag er der delte meninger om, hvorvidt man kan betragte Hertug Arlans hjælp til roulerne som dårskab eller kløgt, idet hertugen jo aldrig kunne være sikker på, at Mardo ville stå ved sit løfte om at følge i den forhenværende marsks, [[Aerek|Aereks]], fodspor og sværge troskab imod Lenerne, men selve beretningen om Hertug Arlans kamp imod [[dæmonolog|dæmonologens]] vanhellige horder er stadig en god historie, så skønt den ikke længere fremmaner jubel og høje lovprisninger af adelsmanden, fortælles den stadig ved lejlighed i de lenske hjem.

Der har desuden været megen skandale om [[Hvidsten|Hvidstenslægtens]] interne stridigheder, især mellem Hertug Arlan og hans lillebror Lensgreve [[Valdemar Hvidsten]]. Hertugens forhold til sin ældste søn, Hjalte, siges at være meget anspændt - angiveligt skulle de to være på så dårlig talefod, at de ikke engang kan gæste hoffet på samme tid.

På grund af dette er [[Frederik Hvidsten]], Hertug Arlans næstældste søn, en langt mere oplagt arvtager til posten som hertug end Hjalte Hvidsten, selvom det strider mod traditionerne, hvis Frederik skulle bliver udvalgt fremfor sin storebroder. Men Frederik er dog også allerede [[skolemester]] for [[mentalisme]] i [[Lenerne]], en post som han overtog efter [[Adam af Ravnsburg]] i år 9 [[e.D.]] efter fejden med [[Nazarkiel]], og rygtes at være mere ivrig efter at beholde denne post end efter at følge i sin faders fodspor, angiveligt til stor ærgrelse for Hertug Arlan selv.