{{title:Andor Mared}}
{{author:Laura Holmegaard}}
{{timestamp:2009-10-04T06:51:21Z}}
{{copyright:Andor Mared}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Andor Mared]]
<tr valign=top><td>'''Bævnelser'''<td>Ridder af [[Paravien]],
Lensherre af [[Mared len]],

Borgherre til [[Bølgebryder Slot]]
<tr valign=top><td>'''Hjem'''<td>[[Vesterbugt]]
<tr valign=top><td>'''Køn'''<td>Mand
<tr valign=top><td>'''Race'''<td>[[Menneske]]
<tr valign=top><td>'''Født'''<td>Marts, 1430 [[e.J.]]
<tr valign=top><td>'''Profession'''<td>Ridder, lensherre
<tr valign=top><td>'''Religion'''<td>[[Ragil]]
</table>
'''Andor Mared''' er lensherre i [[Mared len]] og borgherre til fæstningen [[Bølgebryder Slot]] i høvedstaden [[Vesterbugt]]. Han blev født i år 1430 [[e.J.]] som det første barn af Sir Andor den Ældre og Sophie [[de Renna]].

Sir Andor blev lensherre i 1462 e.J., da hans fader sov stille ind. På daværende tidspunkt var også hans moder død af svind, og Sir Andor var den eneste arving til lenet, da hans lillebror, Sebastian, var stukket af med en gruppe lejesvende for at forfølge en drøm om et liv med uendelig frihed og kamp.

Andor Mared giftede sig kort efter med Sienna Eilun, og fik efter to års ægteskab sønnen Johannes. Siden har Sir Andor og hans hustru ikke fået flere børn, men den førstefødte søn lader også til at være sin fader til stor glæde som hærfører for lensherrens personlige hird, og der synes ikke at være nogen tvivl om, at Sir Johannes vil blive en værdig efterfølger til sin far.

Sir Andor er kendt i resten af [[Paravien]] som en mand, der ser stort på andres meninger og selv har fod på alting. Han er meget dårlig til at modtage kritik, men god til selv at dele den ud, om end aldrig uden belæg.