<title>Rhydderch af Djorka</title>
<author>Laura Holmegaard</author>
<timestamp>2009-10-04T08:56:31Z</timestamp>
<text>&apos;&apos;&apos;Rhydderch af Djorka&apos;&apos;&apos; var den første menneskelige [[ypperstepræst]] af [[Djorka]]. Han blev født i [[Paravien]] nær grænsen til [[Darconien]].

Ifølge sagnet blev Rhydderch klar over, at Djorka havde en særlig hensigt med hans liv, en dag i 440 [[e.J.]] hvor tre børn var forsvundet fra den landsby, hvor Rhydderch boede. Den unge mand gik ud i bjergene for at lede sammen med de andre beboere i landsbyen, men selv da det blev mørket og de andre bønder måtte give op, fortsatte Rhydderch sin søgen, for han kunne høre bjergene kalde.

Da Rhydderch nåede frem til et sted på bjergsiden, hvor klipperne var styrtet sammen som efter et stenskred, forstod han, at de små var fanget under stenene. Men Djorka havde beskyttet dem imod de faldende stenbrokker, og nu gav han Rhydderch kraften til at få klippestykkerne til at glide til side, så børnene kunne slippe fri.

Rhydderch blev ikke i sin landsby for at blive fejret som en helt. I stedet begav han sig straks imod [[Højsletten]], for at mødes med de andre ypperstepræster og -[[ypperstepræstinde|præstinder]], [[Heddwyn af Nimar]], [[Bláán af Rina]], [[Porfirio af Fanabina]], [[Zacharias af Gasnian]], [[Sini af Rasnasolin]], [[Odharnait af Sissianna]], [[Farran af Burania]], [[Ruadh af Ragil]] og [[Cam af Aram]].

Navnet Rhydderch [udtales RY-derk] siges at være af darconsk oprindelse, og der findes ingen feminin form af navnet. Det er ikke længere særlig brugt blandt [[paraver|paraverne]], for de forestrækker at opkalde deres børn efter personer, som associeres med [[Ragil]] eller [[Nimar]], fremfor med Djorka, som trods alt ikke har en særlig stor rolle i den [[paravisk|paraviske]] kultur.</text>
<copyright>Rhydderch af Djorka</copyright>
