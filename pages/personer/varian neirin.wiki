{{title:Varian Neirin}}
{{author:Laura Holmegaard}}
{{timestamp:2009-10-04T11:29:57Z}}
{{copyright:Varian Neirin}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Varian Neirin]]
<tr valign=top><td>'''Bævnelser'''<td>Ridder af [[Paravien]],
Lensherre af [[Neirin len]],

Borgherre til [[Hektor]]
<tr valign=top><td>'''Hjem'''<td>[[Hektor]]/[[Tusmørkehjem]]
<tr valign=top><td>'''Køn'''<td>Mand
<tr valign=top><td>'''Race'''<td>[[Menneske]]
<tr valign=top><td>'''Født'''<td>Februar, 1425 [[e.J.]]
<tr valign=top><td>'''Profession'''<td>Ridder, lensherre
<tr valign=top><td>'''Religion'''<td>[[Ragil]]
</table>
'''Varian Neirin''' er lensherre i [[Neirin len]] og borgherre til fæstningen [[Hektor]] i hovedstaden af samme navn. Han blev født i år 1425 [[e.J.]] som den anden søn af Sir Viktor Neirin og dennes hustru, Stella [[Dúren]].

Sir Varian blev lensherre i år 1441 e.J., hvor hans fader og storebroder, Gabriel, forsvandt under en jagt, hvor et stormvejr brød løs. Da lensherren jagtselskab blev fundet mere end en uge senere, var alle dets deltagere døde som tydelig følge af at være blevet angrebet af bueskytter. Derudover var ligene også berøvet alle deres værdiggenstande.

Sir Varian gav [[elver|elverne]] fra [[Gyldenbladskoven]] skylden, og selvom det lykkedes hans moder at tale den unge lensherre fra at erklære elverne åben krig, kom han aldrig igen til at stole på [[Sissianna|Sissiannas]] folk. Den dårlige stemning mellem lensherren og elverne er ikke forsvundet i årenes løb, og der har været flere stridigheder imellem Sir Varians folk og de skovelviske stammer, som bor på "hans jord".

Heldigvis for både elverne og [[paraver|paraverne]] i Neirin len, som har været ganske bekymret for, at lensherren kunne finde på at starte en decideret krig, synes Sir Varian i løbet af de sidste tyve par år at have mistet lysten til at strides med elverne, og bruger i stedet størstedelen af sin tid på godset [[Tusmørkehjem]] dybt inde i skoven.

Der er nogle som siger, at Sir Varians pludselig interesse i Gyldenbladskovens isolation og freden med elverne er, at han har fundet sig en elvisk elskerinde, som han mødes med derinde. Paraverne taler dog ikke gerne højt om dette, for Sir Varian er kendt for at være hårdhjertet og opfarende, endnu mere så siden han flyttede til Tusmørkehjem.

Sir Varian Neirin er gift med Ester [[van Hessen]] fra [[Lenerne]], og har sammen med hende de voksne døtre Lilje og [[Gabrielle Neirin|Gabrielle]], som begge er gift, og sønnen Lumas, der er i lære som page ved hoffet i [[Kongebyen]].