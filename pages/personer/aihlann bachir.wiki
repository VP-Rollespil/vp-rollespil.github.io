{{title:Aihlann Bachir}}
{{author:Jesper Kristiansen}}
{{timestamp:2012-01-08T17:58:06Z}}
{{copyright:Aihlann Bachir}}
Aihlann Bachir er navnet på et lille fyrstedømme der ligger i grænseområdet mellem Eislonien, Zara'Bash og de Emyrske besiddelser på Treagonnsletten. Området har længe været beboet, omend sparsomt, af forskellige nybyggere og lykkejægere, men først i forbindelse med Kejseren af Emyrs død, og den efterfølgende splittelse blandt rigets adel, blev landområdet et fyrtedømme. Dette skete tilsyneladende i samarbejde mellem alle de tre omkringliggende riger, og den nuværende Fyrste, der tog navn efter området, rygtes selv at være en tidligere lykkejæger fra Emyr, der har købt sig til de tre nationers støtte til titlen.

Aihlann Bachir er i sin samtid et fattigt og ubetydeligt land, men placeringen i passagen mellem det nordlige og sydlige Niraham taler om store muligheder, skulle de rige købmænd fra Emyr og Zarabash vælge at fragte deres varer denne vej. Landets love er begrænsede, og det samme er de store kirkers indflydelse.

Desuden har området en rig fortid, og både frygtelige ugerninger og store heltedåder er i fordums tid blevet begået her. Ikke at landets nuværende beboere bekymrer sig synderligt om hvad foregik her i Nirahams tidligste storhedstider...