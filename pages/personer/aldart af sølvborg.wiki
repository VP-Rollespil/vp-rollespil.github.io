{{title:Aldart af Sølvborg}}
{{author:Laura Holmegaard}}
{{timestamp:2010-01-15T10:29:05Z}}
{{copyright:Aldart af Sølvborg}}
'''Aldart af Sølvborg''' blev født i 1424 [[e.J.]] og arvede i 1460 titlen som fyrste af [[Sølvborg]] efter sin fader, ''Fyrst Alric II''. Siden år 1463 e.J., hvor [[Benoit af Hetenza]] abdicerede, har Fyrst Aldart også besiddet posten som [[tarkin]].

Som ung blev Aldart uddannet på akademierne [[Almedes]] og [[Arthos]] i [[Alvonsaria]], hvilket allerede dengang vidnede om, at drengen besad et intellekt lidt ud over det sædvanlige, da han gennemførte sit studie på Arthos med glans og ligeledes slap helskindet igennem uddannelsen på krigsakademiet.

Fyrst Aldart er erklæret [[Rasnasolin]]tilbeder, og hans trofasthed har ikke rokket sig en tøddel siden gudens forsvinden, til stor fortrøstning for indbyggerne i Sølvborg, som sætter megen lid til tarkinens visdom og loyalitet overfor rigets primære guddom på trods af [[Havets Herre|Havets Herres]] umiddelbare tavshed.