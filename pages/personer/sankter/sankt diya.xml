<title>Sankt Diya</title>
<author>Laura Holmegaard</author>
<timestamp>2009-09-18T15:46:19Z</timestamp>
<text>Diya af [[Zara&apos;bash]] var en missionær, som var udsendt i [[Bang Tei]] i 1156 e.J., da en vulkan nær en junglelandsby gik i udbrud. Diya følte det i jorden og i luften, inden katastrofen fandt sted, og fortalte landsbyboerne om faren. De troede ham ikke, og druknede ham for hans kætteri.
Én lille pige ved navn [[Miyu Atsuko]] havde dog tillid til den fremmede, og mens han sad fanget i et bur bygget af bambus i to dage før sin død, mens landsbyens ældste blev enige om, hvad de skulle gøre ved blasfemikeren, bragte hun ham mad. Som tak gav Diya hende sit Ragilsymbol og sagde, at hvis Miyu bad inderligt nok til [[Ildens Herre]], ville han beskytte hende imod enhver form for flamme, men at hun også måtte hjælpe sig selv og bringe sig i sikkerhed med det samme.
Miyu forlod sin landsby, skønt hele hendes familie blev tilbage. Da vulkanen gik i udbrud, var Miyu den eneste, som overlevede. Hun vandrede gennem bjergjunglen og ud i ørkenen på vej mod Zara’bash, for hun vidste, at hun ikke længere var velkommen i sit hjemland. Under ørkenvandringen burde hun have været død, men Miyu Atsuko bad så inderligt til [[Ragil]] og knugede Diyas symbol så hårdt i sine små hænder, at guden skærmede hende imod solens stråler og forhindrede vandet i hendes krop i at fordampe.
Således nåede Miyu sikkert igennem ørkenen, indtil hun fandt byen [[Badra]]. Her fortalte hun folk om, hvordan Diya havde advaret hendes folk om udbruddet og reddet Miyu både fra vulkanens vrede såvel som hendes eget kætteri, og i år 1184 e.J. blev Diya helgenkåret.

Miyu Atsuko forblev i Badra som præstinde af Ragil, og til minde om Diya grundlagde hun i 1203 e.J. [[Sankt Diyas Kloster]] i byen, hvor hun var priorinde indtil sin død i 1231 e.J.</text>
<copyright>Sankt Diya</copyright>
