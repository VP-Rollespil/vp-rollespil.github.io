{{title:Porfirio af Fanabina}}
{{author:Laura Holmegaard}}
{{timestamp:2009-10-04T08:21:27Z}}
{{copyright:Porfirio af Fanabina}}
'''Porfirio af Fanabina''' var den første menneskelige [[ypperstepræst]] af [[Fanabina]]. Han blev født  [[Tharkien]], og drog efter at have følt kaldet til at tjene [[Mørkets Frue]] til [[Højsletten]], hvor flere andre [[ypperstepræst|ypperstepræster]] også var ved at mødes.

Porfirio kom i kontakt med Fanabina i år 440 [[e.J.]], det særlige år hvor så mange andre også hørte gudernes stemme og blev ophøjet til ypperstepræster eller -[[Ypperstepræstinde|præstinder]]. De ni andre, som Porfirio mødte på Højsletten, var [[Heddwyn af Nimar]], [[Bláán af Rina]], [[Zacharias af Gasnian]], [[Sini af Rasnasolin]], [[Rhydderch af Djorka]], [[Odharnait af Sissianna]], [[Farran af Burania]], [[Ruadh af Ragil]] og [[Cam af Aram]].

Porfirio er stadig et udbredt navn i Tharkien, men også andre steder er det blevet integreret i de lokale kulturer. På [[Plen]] bruger man en anden variant af navnet, ''Polireo'' (som dog hentyder mere til begrebet tilfældighed end til Porfirio selv), til drengebørn, mens piger generelt ikke bliver opkaldt efter Fanabinas første ypperstepræst.