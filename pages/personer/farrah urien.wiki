{{title:Farrah Urien}}
{{author:Laura Holmegaard}}
{{timestamp:2010-03-27T11:18:14Z}}
{{copyright:Farrah Urien}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Farrah Urien]]
<tr valign=top><td>'''Bævnelser'''<td>Ridder af [[Paravien]],
Lensfrue af [[Urien len]],

Borgfrue til [[Williamsborg]]
<tr valign=top><td>'''Hjem'''<td>[[Williamsborg]]
<tr valign=top><td>'''Køn'''<td>Kvinde
<tr valign=top><td>'''Race'''<td>[[Menneske]]
<tr valign=top><td>'''Født'''<td>Juli, 1424 [[e.J.]]
<tr valign=top><td>'''Profession'''<td>Ridder, lensfrue, smed
<tr valign=top><td>'''Religion'''<td>[[Ragil]]
</table>
'''Farrah Urien''' er lensfrue i [[Urien len]] og borgfrue til fæstningen [[Williamsborg]] i hovedstaden af samme navn. Hun blev født i år 1424 [[e.J.]], som det tredje barn i en søskendeflok på fire.

Farrah blev skolet godt lige fra barnsben i både krig og diplomati. Hun kom i lære hos Sir Gerret Einion og fik undervisning i både krigskunst, manerer og verdenskundskab. Dertil blev hun også uddannet som smed hos nogle af [[Gobán|Gobáns]] bedste håndværkere. Da Lady Farrah forlod [[Einion len]], tog hun nogle af disse med sig.

Da Farrahs fader, Sir Fervald, døde i 1449 e.J., blev Farrah selv lensfrue over Urien len og ansvarlig for både sine vasaller, sine fæstebønder og sin familie. De to ugifte af hendes ældste søstre og den yngste, som var kommet til efter Lady Farrah, fik lensfruen bortgiftet til forstandige ægtemænd og dermed sikret familien nye alliancer, som også havde været Sir Fervalds intention, og først da hun var sikker på sine søstres garanti for en magelig tilværelse, begyndte Farrah selv at lede efter en husbond.

Maderan Ithel, den første af Farrah Uriens ægtemænd, døde af sygdom kort efter fødslen af deres første datter, Esther. Tre år efter giftede hun sig med den lenske adelsmand Liam [[Sydrose]], som desværre også gik bort kort efter, at Farrah havde født sin første søn, Jeran. Ladyen har ikke siden giftet sig igen.

Lady Farrah er efterhånden gammel, men lensfruen har ved flere lejligheder sagt, at hun ikke bekymrer sig det mindste om sit lens fremtid, sådan som hendes søn gør hende ære.  Bønderne i Urien len er dog muligvis ikke helt enige i, at Jeran Uriens hårde disciplin og principfasthed vil blive lenet til så stor gavn, som Lady Farrah tydeligvis mener, men lensfruen er så velrespekteret, at ingen vover at sige hende imod, heller ikke hendes egne vasaller.