{{title:Aencar Keladon}}
{{author:Laura Holmegaard}}
{{timestamp:2014-09-21T11:50:20Z}}
{{copyright:Aencar Keladon}}
<table border=1 cellpadding=2 cellspacing=0 align=right style="margin-left:1em"><tr valign=top><td style="background:#efefef;" colspan=2 align=center>[[Aencar Keladon]]
</td></tr>
<tr valign=top><td>'''Bævnelser'''
</td><td>[[Højkonge]] af [[Eislonien]],
[[Højmager]]
</td></tr><tr valign=top><td>'''Hjem'''
</td><td>[[Eislon]]
</td></tr><tr valign=top><td>'''Køn'''
</td><td>Mand</td></tr><tr valign=top><td>'''Race'''
</td><td>[[Højelver]]
</td></tr><tr valign=top><td>'''Født'''
</td><td>Maj, 782 [[e.J.]]</td></tr><tr valign=top><td>'''Slægt'''
</td><td>[[Keladon]]
</td></tr><tr valign=top><td>'''Profession'''
</td><td>Højkonge, højmager</td></tr><tr valign=top><td>'''Religion'''
</td><td>[[Den elviske panteon]]
</td></tr></table>
'''Aencar Keladon''' er navnet på den først [[højkonge]] af [[Eislonien]], men også på den seneste afdøde regent af [[elver|elvernes]] mægtige rige, som mistede livet til [[sortelver|sortelviske]] snigmordere i vinteren 14 [[e.D.]].

Aencar var [[højelver]] og blev født i år 782 [[e.J.]], som det første og eneste barn af Højkonge [[Valendir Hvidblod|Valendir]] og hans hustru, Højdronning [[Elethrien Keladon|Elethrien]]. Han blev opfostret ved hoffet som fyrste af Eislonien, og blev i løbet af sin ungdom især påvirket af Elethrien, som tog sig ekstra meget af sin søn efter højkongens død små tyve år efter Aencars fødsel.

I foråret 995 e.J., hvor Højdronning Elethrien sluttede sig til sin husbond i [[Paulun]], blev Aencar udråbt til den nye regent af Eislonien og kronet i [[Månens Hal]] i [[Vetas]] af [[gudeforkynder|gudeforkynderen]] [[Eladriem Dagskær]].

Ved midsommer det samme år, som han var blevet kronet, giftede Højkonge Aencar sig med [[Anarzee Løvdanser]], som var mor til hans førstefødte søn, [[Damireon Keladon]]. Trods stærke protester fra [[Højrådet]] blev en [[skovelver]] således for første gang i umindelige tider højdronning af Eislonien, på trods af de ældres alvorlige advarsler om, at dette kunne betyde enden på [[Keladon]]slægtens tid på tronen.

Siden da blev Aencar far til fire børn mere, hvilket må siges at være en sand velsignelse for en elver, som ikke blev meget mere end 700 år gammel. Dette faktum har bidraget til at gøre historien om højkongens og Anarzees bryllup til et kærlighedseventyr blandt yngre elvere, der betragter regentparrets mange børn som [[guderne|gudernes]] anerkendelse af deres faktisk ulovlige ægteskab, men de ældre gruer stadigvæk for Keladonslægtens fremtid.

Højkonge Aencars børn med Anarzee Løvdanser er foruden Fyrst Damieron også Fyrst [[Esaien Keladon|Esaien]], Fyrstinde [[Dileari Keladon|Dileari]], Fyrst [[Kelnin Keladon|Cenin]] og Fyrstinde [[Arecina Keladon|Arecina]].

Siden den svære begyndelse som højkonge, der fulgte efter Aencars bevidste brud på den elviske lov om, at ingen adelig højelver må gifte sig med en skovelver, trådte højkongen dog i karakter som en eftertænksom og blid regent, der var højt elsket af sit folk for sit milde og retfærdige styre.