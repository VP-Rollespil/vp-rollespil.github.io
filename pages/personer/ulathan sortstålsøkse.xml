<title>Ulathan &quot;Pandedeler&quot; Sortstålsøkse</title>
<author>Laura Holmegaard</author>
<timestamp>2009-10-25T10:17:36Z</timestamp>
<text>&apos;&apos;&apos;Ulathan &quot;Pandedeler&quot; Sortstålsøkse&apos;&apos;&apos; er [[Højkonge (Darconien)|højkonge]] i [[Darconien]]. Han nedstammer fra en slægt af højkonger og er meget elsket af [[dværg|dværgenes]] folk.

Højkonge Ulathan har været dværgenes regent i snart 300 år, og i den tid han har siddet på tronen, har han gjort sit for at dværgene har udvidet deres minedrift, tjent mere på deres handler med [[menneske|menneskerne]], og til at [[grønhud|grønhuderne]] fra [[Rustbjergene]] har følt dværgenes vrede heftigt nok til, at i det mindste [[ork|orkerne]] har indset, at et angreb på Darconien er en fejl som altid kommer en dyrt at stå.

Sit tilnavn &quot;Pandedeler&quot; fik Højkonge Ulathan, da han som ung tjente i Darconiens hær, mens hans fader, Højkonge Godian Sortstålsøkse, styrede landet med en stærk og fast hånd. Ulathan, den kommende højkonge, kæmpede side om side med menigmand på de sneklædte tinder ved [[Farrans Barriere]], da den daværende konge over orkerne, en lidet kendt grobrian kaldet Gorl, forsøgte sig med et storstilet angreb på en af dværgenes udposter, en mineby langt oppe mod nord som kaldes [[Malmbrud]].

Den darkonske hær slog orkernes fremstormende tropper tilbage med stort møje og besvær, men i denne kamp, som kom til at koste mangt en dværg og grønhud livet, kæmpede Ulathan forrest i dværgenes rækker, og den sortstålsøkse, som han bar i sine hænder, og som er hans stolte slægts våbenmærke, kløvede så mange orkers pandeskaller, at man siden hen har sagt, at dersom man havde taget de to halvdele af de flækkede kranier og havde brugte dem som spisefade, ville der have været skalleskåle nok til, at hver indbygger i [[Djorkas Sale]], Darconiens prægtige hovedstad, kunne havde spist fra en ved den efterfølgende sejrsbanket.</text>
<copyright>Ulathan &quot;Pandedeler&quot; Sortstålsøkse</copyright>
