<title>Cíla</title>
<author>Laura Holmegaard</author>
<timestamp>2010-08-11T11:58:07Z</timestamp>
<text>[[Højelver|Højelveren]] &apos;&apos;&apos;Cíla&apos;&apos;&apos; er [[ypperstepræst]] af [[Iorin]] og [[tempelherre]] i [[Stjernernes Citadel]] i [[Eislon]].

Cíla blev født i Eislon omkring starten af år 1100 [[e.J.]] og blev først skolet bogligt i et passende antal år, inden han blev sendt til [[Ethien Akademi]] for at modtage den rette oplæring til at kunne træde ind i den eislonske hær.

Cíla gjorde sig allerede bemærket på akademiet for sin dygtighed med både bue og sværd, og ved slutningen af sin læretid, som den unge højelver færdiggjorde i løbet af 25 år i stedet for de sædvanlige 40-50, var Cíla blandt de bedste [[klingedanser|klingedansere]], som akademiet havde uddannet i det århundrede.

Efter at være trådt ind i hæren i en alder af nogen og halvfems år, blev Cíla gift med [[præstinde|Sissiannapræstinden]] &apos;&apos;Aileeme&apos;&apos; [[Måneklinge]] efter sin families ønske. Ægteskabet var velsignet fra starten, for kun fem år efter deres forening blev Cíla og Aileeme forældre til en pige, som de kaldte &apos;&apos;Ceniéa&apos;&apos;. Ved sin datters fødsel forstod Cíla først for alvor [[Sissianna|Sissiannas]] godhed, og svor da en hellig ed om at tjene sin gudinde, så godt han kunne, med sit liv og sit sværd.

Som [[paladin]] blev Cíla da personlig livvagt for sin hustru, som ofte rejste imellem Eislon og de små grænsebevogtende landsbyer, som ligger ved skellet til [[Traegonn Sletten]], for at kunne holde sin familie opdateret om situationen langs grænsen.

Ved [[Dommedag]] fik Cíla et syn fra en ny guddom, som opstod, da Sissianna blev tavs. Iorin, [[Stjernesønnen]], fortalte Cíla, at han ville være elvernes skytsgud, indtil hans frue Sissianna vendte tilbage, og den overvældede paladin svor da på stedet, at han ville være Iorins stemme og hånd på [[Niraham]], som han før havde været Sissiannas, for at kunne hjælpe den forhenværende ærkeengel i det hverv, som han skulle varetage for [[Elverfruen]]. Ifølge forlydenerne skulle Cíla have været den første, som svor troskab til Iorin efter Dommedag, hvilket vel kan passe, siden han da blev udvalgt af Stjernesønnen til at være hans ypperstepræst.

Mens Cíla aflagde sin hellige ed, døde Aileeme, som for én gangs skyld var rejst til en udpost uden sin husbond, som var blevet i Eislon for at overvære sin datters edsaflæggelse til Sissianna. Hendes følge blev overfaldet af [[sortelver|sortelvere]], som nedslagtede alle, og resultatet af denne hændelse blev, at den nyudnævnte ypperstepræst af Iorin siden hen har ført en nådesløs kampagne imod alle [[sortblodsvæsen|sortblodsvæsener]] på Niraham, men mod sortelverne især, som har kostet store tab på begge sider.

Siden sin kones død har Cíla boet i Stjernernes Citadel, mens han efter sigende ikke skulle se så meget til sin datter, hvis oplæring som paladin af Sissianna fortsætter, skønt Moderen er blevet tavs.

Cíla har, ifølge rygterne, et usædvanligt dårligt forhold til [[den Lyse]] af [[Jorin]], da han og [[menneske|menneskepræstinden]] efter sigende skulle have haft et ganske heftigt verbalt sammenstød omtrent et år efter Dommedag. Cíla skulle angiveligt have forladt det selskab, som begge ypperstepræsterne havde været indbudt til, efter at have haft dette skænderi med den Lyse. Hvad grunden til mundhuggeriet var, er ikke alment kendt, men det kunne let forestilles, at det var religiøse tolkninger, mere specifikt af elverguden Iorin og menneskeguden Jorin, som nogle mener, er én og samme gud, som ledte til deres stridighed.</text>
<copyright>Cíla</copyright>
