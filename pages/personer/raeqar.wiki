{{title:Raeqar}}
{{author:Laura Holmegaard}}
{{timestamp:2009-11-02T13:00:43Z}}
{{copyright:Raeqar}}
[[Tharkiner|Tharkineren]] '''Raeqar Avarie''' [udtales RÆ-kvar A-va-RIE] er [[ypperstepræst]] af handelsguden [[Aram]] og [[kirkefader]] i [[Handlens Hus]], gudens højtempel på [[Højsletten]].

Raeqar blev født i [[Dorenburg]] i år 1438 [[e.J.]] som den yngste søn i en Aramtro handelsfamilie. Da Raeqar var omtrent de 14 år gammel blev han sendt til [[Alvonsaria]] for at få en uddannelse og studerede herefter på [[Arthos Akademi]] i fem år, indtil han på sin faders opfordring flyttede til tempelskolen [[Sankt Thomas' Kirke]] for at blive oplært som [[præst]] af Aram.

Eftersom Raeqar allerede fra barnsben havde været en flittig Aramtilbeder, kunne han med lethed betage både præsterne og de andre [[akolyt|akolyter]] med sin viden om, og forståelse for, Arams væsen og de mange tolkninger af guden, som Raeqar selv havde set og følte igennem hele sin tilværelse.

Som 23-årig, da Raeqars grundskoling i Arams lære var overstået, begyndte den nyudlærte præst at rejse med en af de mange handelskaravaner, som Aramtemplet har i konstant bevægelse rundt omkring i [[Niraham]]. Det var på en rejse med karavanen, at Raeqar første gang sætte fødderne på eislonsk jord, og fik lov til at besøge havnebyen [[Eitoskia]].

Den unge Raeqars ophold i elverbyen siges at skulle have været vendepunktet i hans liv, hvor den kommende ypperstepræst indså, at han ikke blot ville tjene Aram men også stige til tops i opprotunisternes guds gejstlige hierarki. Rygtet siger, at Raeqars nyfundne ambitioner opstod, da han mødte sit livs kærlighed i form af en [[elver]]pige fra Eitoskia, som dog afviste hans frieri og knuste Raeqars hjerte, hvorefter han besluttede sig for kun at forfølge professionelle mål fra da af og aldrig igen personlige. Atter andre kaldes denne historie for det rene vrølv, men sådan er det jo nu engang med rygter.

I løbet af de næste fem år varetog Raeqar udelukkende administrativt arbejde indenfor kirkens handel, foruden at undervise de nye præstespirer i Arams tro og lære. Han viste sig her at have en glimrende formidlingsevne, og blev især kendt for at gøre brug af praktiske eksempler i alle sine timer, hvor han tog akolyterne med på Dorenburgs marked for at undervise dem, frem for at blive siddende i kirken.

Det var, mens Raeqar oplærte Arams unge, kommende præster, at han selv kom under en stærk protektors vinger. [[Ærkebiskop]] ''Fernandio Valle'' af Dorenburg fattede interesse for den arbejdsomme og dedikerede Raeqar, og gjorte det i løbet af de kommende år til sit personlige projekt af få gjort Raeqar til [[biskop]] under sig.

Valles velgørenhed blegnede dog kendeligt i 1667 e.J., hvor hans yndling havde været biskop i et år, for da fik Raeqar en endnu højere beskyttere end selv ærkebiskoppen: Aram selv udvalgte Raeqar som sin ypperstepræst ved ''Nicholas Guldhånd'', den forrige ypperstepræsts, død.

Ved sin ophøjelse flyttede Raeqar fra [[Tharkien]] til [[Højsletten]], men er stadig en hyppig besøgende i sit hjemland og Sankt Thomas' Kirke.