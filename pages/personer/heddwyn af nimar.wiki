{{title:Heddwyn af Nimar}}
{{author:Laura Holmegaard}}
{{timestamp:2009-10-04T08:20:39Z}}
{{copyright:Heddwyn af Nimar}}
'''Heddwyn af Nimar''' var den første menneskelige [[ypperstepræst]] af [[Nimar]]. Han blev født i [[Lenerne]], hvilket kun har tjent til at styrke [[lener|lenernes]] tro på, at deres nation i sandhed er Nimars udvalgte.

Efter sin ophøjelse i 440 [[e.J.]] drog Heddwyn til [[Højsletten]], for der at slutte sig til sine kollegaer, [[Bláán af Rina]], [[Porfirio af Fanabina]], [[Zacharias af Gasnian]], [[Sini af Rasnasolin]], [[Rhydderch af Djorka]], [[Odharnait af Sissianna]], [[Farran af Burania]], [[Ruadh af Ragil]] og [[Cam af Aram]].

Især på Højsletten og i [[Paravien]] opkaldes flere drengebørn, som bliver født ind i Nimartroende familier, efter [[Skaberen|Skaberens]] første ypperstepræst, men navnet er faktisk aldrig rigtig slået igennem i Lenerne. Til piger bruges navnet ''Hedwig'', når de opkaldes efter ypperstepræsten.