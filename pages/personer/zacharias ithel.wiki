{{title:Zacharias Ithel}}
{{author:Laura Holmegaard}}
{{timestamp:2009-10-04T07:31:20Z}}
{{copyright:Zacharias Ithel}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Zacharias Ithel]]
<tr valign=top><td>'''Bævnelser'''<td>Ridder af [[Paravien]],
Lensherre af [[Ithel len]],

Borgherre til [[Lera]]
<tr valign=top><td>'''Hjem'''<td>[[Odhrán]]
<tr valign=top><td>'''Køn'''<td>Mand
<tr valign=top><td>'''Race'''<td>[[Menneske]]
<tr valign=top><td>'''Født'''<td>November, 1436 [[e.J.]]
<tr valign=top><td>'''Profession'''<td>Ridder, lensherre
<tr valign=top><td>'''Religion'''<td>[[Nimar]]
</table>
'''Zacharias Ithel''' er lensherre i [[Ithel len]] og borgherre til fæstningen [[Lera]] i havnebyen [[Odhrán]]. Han blev født i år 1436 [[e.J.]] som det første barn af Sir [[Heddwyn af Nimar|Heddwyn]] Ithel og hans hustru, Marie.

[[Zacharias]] voksede op i en dybt religiøs familie, hvis hengivenhed overfor [[Nimar]] ikke havde rokket sig en tøddel, siden [[Nimranns Riddere]] først drog til [[Underverdenen]] for at befri [[paraver|paraverne]] for den sortelviske plage. Som følge heraf lærte han også af sin fader, hvordan en sand lensherre bør lede sine fæstebønder og vasaller mildt, men retfærdigt, og den unge Zacharias fik indprentet sig, at selvom nåde aldrig bør gå frem for ret, så er det ikke desto mindre bedst at behandle sine undergivne med respekt ligegyldigt deres rang.

Da Sir Zacharias efterfulgte sin fader som lensherre i 1465 e.J., var han allerede ganske vellidt af sine fæstere, ligesom sin fader før ham. Til gengæld bliver der fra tid til anden stadig bliver mumlet i krogene i lensherrens egen borg, fordi mange af hans riddere nu engang er [[Ragil|Ragiltro]] og derfor ikke jubelglade for, at deres herre således ofte prioriterer sine bønders velfærd over f.eks. træning og forskning i krigsværktøj eller kampteknikker.

Sir Zacharias Ithel er gift med Efrie de Beaulard og har med hende en søn og tre døtre.