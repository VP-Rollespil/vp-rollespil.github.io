<title>Den Vise</title>
<author>Laura Holmegaard</author>
<timestamp>2009-09-19T09:03:52Z</timestamp>
<text>&apos;&apos;&apos;Den Vise&apos;&apos;&apos; er en elvisk ærketroldmand, eller rettere, han er ærketroldmand&apos;&apos;en&apos;&apos;. Det siges, at han har beskyttet det elviske folk imod overgreb i mange tusinde år, længere tid end de fleste [[elver|elvere]] nogensinde når at leve, og at hans magt er umådeligt stor.

Det er de færreste, som nogensinde har set den Vise, for han opholder sig for det meste i sit tårn, [[Cristaliana]], hvorfra han ad magiens veje skuer ud over [[Niraham]] og våger over, at ingen skal lirke ved magien på en sådan måde, at hele pladen vil komme i fare derved.

Mange elvere finder stor tryghed i tanken om, at den Vise våger over [[Eislonien]] og resten af Niraham, skønt atter andre, især unge elvere, betragter historierne om ham som lettere overdrevne. Der er dog ingen tvivl om, når man hører de ældre elvere tale, at han er en sand velsignelse for det elviske folk, og hans navn udtales altid med den dybeste respekt.</text>
<copyright>Den Vise</copyright>
