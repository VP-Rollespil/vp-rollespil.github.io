<title>Victor van Hessen</title>
<author>Laura Holmegaard</author>
<timestamp>2011-01-23T12:20:13Z</timestamp>
<text>&apos;&apos;&apos;Victor van Hessen&apos;&apos;&apos; var indtil sommeren år 12 [[e.D.]] rigskansler af [[Lenerne]] og dermed i praksis rigets regent. Han ragede dog uklar med landets nuværende dronning, [[Tirri Narabond]], og blev landsforvist for forræderi samtidig med adelsfamilien [[Aratholl]].

Victor blev født i 1422 [[e.J.]] og voksede op i et rigt hjem med alle muligheder foran sig. Da hans fader, Jon van Hessen, døde i 1448 e.J., blev Victor overhoved for [[van Hessen]]familien og overtog også titlen som greve af Gyldenlev. Få år efter døde også hans moder af sygdom, og Victor var fra da af sikker på at være enearving til slægtens formue og prestige, da han aldrig havde fået nogen søskende.

I år 1438 e.J. måtte Rigskansler Gilbert [[von Clauen]] trække sig tilbage grundet svigtende helbred, og Victor van Hessen blev udnævnt til posten i den gamles sted af Kong [[Wilhelm Narabond]], som Victor havde sørget for at være at give sin udelte støtte siden sin indtræden ved hoffet i [[Kongebyen]].

Siden har Rigskansler Victor van Hessen været involveret i flere skandaler, den mest nævneværdige værende sagen om [[Murgo Aurumcana]] og [[Valdemar Hvidsten]] i år 7 [[e.D.]], men havde overordnet set formået at manøvrere sig igennem sin politiske karriere uden nogensinde at komme alvorligt i fare for at blive afsat af nogle af de tre forskellige konger, som han har tjent under, inden Dronning Tirri kom til magten.

Rigskansleren er ikke gift, men har ikke desto mindre slægtskab til flere af de større adelsfamilier i Lenerne, deriblandt familien [[DiAndré]] igennem sin kusine Sofias ægteskab og til [[de Renna]] igennem sin moders broder, [[Johannes de Renna|Johannes]].

Rigskansleren er alle dage blevet betragtet som en trofast støtte til [[Narabond]]familien igennem både gode og dårlige tider. De eneste undtagelser herfor har været være Enkedronning [[Venelite Caer]], som var gift med Kong [[Valdemar Narabond]], og som angiveligt skulle have et ganske køligt forhold til Victor van Hessen, og søskendeparret [[Adrian Narabond|Adrian]] og [[Tirri Narabond]], hvoraf søsteren nu har landsforvist den forhenværende rigskansler.</text>
<copyright>Victor van Hessen</copyright>
