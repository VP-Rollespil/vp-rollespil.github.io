{{title:Kalan}}
{{author:Laura Holmegaard}}
{{timestamp:2009-10-28T17:17:22Z}}
{{copyright:Kalan}}
'''Kalan''' var en [[dæmonolog]], som i mange år hærgede i [[Roul-Assin]] og dræbte mange [[menneske|mennesker]].

Kalan blev først kendt af omverdenen i år 1412 [[e.J.]], hvor han indtog Roul-Assin og fordrev store dele af landets befolkning til [[Lenerne]]. I år 1415 forsøgte den rouliske hertug af [[Nordlenet]], [[Aerek]], at bekæmpe Kalan og hans dæmoniske styrker, men led nederlag og blev dræbt.

I år 1450 lykkedes det til gengæld den rouliske [[Marsk Mardo]] og hans allierede, Hertug [[Arlan Hvidsten]] fra Lenerne, at genindtage [[Roulon]] og at tvinge Kalan til at flygte fra Roul-Assin. Herefter hørte verden intet til Kalan, før han i 1466 e.J. vendte tilbage og forsøgte at opnå fuld status som [[dæmon]].

Kalan opnåede en kort tid delvist sit mål, idet han blev udødelig, men i sommeren 1467 e.J. udførte Lenernes præsteskab et mægtigt ritual, som gjorde ham dødelig igen, mens [[De Forenede Hære]] trængte Kalans tropper tilbage, og slutteligt gjorde en ende på dæmonologen selv.