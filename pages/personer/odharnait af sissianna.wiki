{{title:Odharnait af Sissianna}}
{{author:Laura Holmegaard}}
{{timestamp:2009-10-08T12:38:51Z}}
{{copyright:Odharnait af Sissianna}}
'''Odharnait af Sissianna''' var den første menneskelige [[ypperstepræstinde]] af [[Sissianna]]. Hun blev født på [[Højsletten]], det eneste land ud over [[Paravien]], som har fostret mere end én [[ypperstepræst]] eller ypperstepræstinde, den anden af Højslettens værende [[Zacharias af Gasnian]].

Odharnait var en af de første efter Zacharias til at indse sit kald til at være den ypperste af [[guderne|de Ti Sande guders]] tjenere, eller således har historikere i hvert fald valgt at udlægge det faktum, at hun var blandt de første ypperstepræster, som nåede frem til Højsletten, hvilket dog også kan påstås, at være fordi Odharnait trods alt blev født der, i modsætning til f.eks. [[Sini af Rasnasolin]], som måtte krydse både [[Smaragdbugten]] og [[Den Kamirranske Kanal]] for at nå frem.

Som de øvrige ni ypperstepræster og -præstinder, [[Heddwyn af Nimar]], [[Bláán af Rina]], [[Porfirio af Fanabina]], [[Zacharias af Gasnian]], [[Sini af Rasnasolin]], [[Rhydderch af Djorka]], [[Farran af Burania]], [[Ruadh af Ragil]] og [[Cam af Aram]], blev Odharnait ophøjet i år 440 [[e.J.]]

Odharnait [udtales O-ro-nait] bruges kun sjældent som navn i sin fulde længde i dag, men forkortelserne ''Odhra'' [udtales O-ro] gives stadig fra tid til anden til pigebørn fra især Højsletten og [[Plen]], men også nogle gange til [[paraver|paravere]].