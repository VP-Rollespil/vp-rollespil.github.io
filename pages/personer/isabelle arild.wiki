{{title:Isabelle Arild}}
{{author:Laura Holmegaard}}
{{timestamp:2009-11-03T13:26:24Z}}
{{copyright:Isabelle Arild}}
'''Grevinde Isabelle Arild''' [udtales Isa-BEL] er datter af [[Siska von Clauen]] og gift med Grev [[Damion Arild]]. Hun er kendt for sit temperament og ærgerrighed. Der er mange som siger, at det næppe kan være let for den unge grevinde at være blevet giftet bort til den velbehagelige Grev Damion. Alligevel er det de færreste som nærer oprigtig sympati for Grevinde Isa, for hver eneste fæstebonde til greven er udmærket klar over, at det kun ville komme til at gå ud over dem, hvis Grev Damion pludselig skulle til at skaffe penge til at finansiere sin kones drømme om at tage til hoffet og arbejde sig opad i hakkeordenen. Derfor er det med lige dele frygt og fascination, at bønderne nær [[Gavl]] følger med i den ægteskabelige fejde mellem greven og hans blide brud, men heldigvis for dem lader det indtil videre til, at Grev Damion holder stand imod sin kones ambitioner.