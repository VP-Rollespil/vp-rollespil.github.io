{{title:Adair Drystan}}
{{author:Laura Holmegaard}}
{{timestamp:2009-10-29T12:16:17Z}}
{{copyright:Adair Drystan}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Adair Drystan]]
<tr valign=top><td>'''Bævnelser'''<td>Ridder af [[Paravien]],
Lensherre af [[Drystan len]],

Borgherre til [[Sankt Marias Kastel]]
<tr valign=top><td>'''Hjem'''<td>[[Tårnby]]
<tr valign=top><td>'''Køn'''<td>Mand
<tr valign=top><td>'''Race'''<td>[[Menneske]]
<tr valign=top><td>'''Født'''<td>September, 1446 [[e.J.]]
<tr valign=top><td>'''Profession'''<td>Ridder, lensherre, handelsmand
<tr valign=top><td>'''Religion'''<td>[[Aram]]
</table>
'''Adair Drystan''' er lensherre i [[Drystan len]] og borgherre til fæstningen [[Sankt Marias Kastel]] i hovedstaden [[Tårnby]]. Han blev født i år 1446 [[e.J.]] som det første barn af Sir Thomas Drystan og Aribelle Merin af [[Tharkien]].

I 1452 fik Adair en lillebror, Michael, men ikke siden flere søskende herefter, da hans mor døde i barselssengen. Selv om Sir Thomas giftede sig igen året efter med Julie de Gerad, en lokal købmandsenke med stor rigdom og indflydelse, kom der ikke flere børn til i familien.

Sir Adairs barndom endte brat i sommeren 1466, da hans fader blev slået ihjel af plyndrende [[norrlænding|norrlændinge]]. Adair, som på daværende tidspunkt var væbner hos Sir [[Melchior Caer]] til [[Højborgen]], modtog på stedet sit ridderslag af lensherren Sir Archibald Caer for at kunne overtage sin fars hverv som leder af Drystan len.

Siden har Sir Adair forsøgt at tage ved lære af det, der skete med hans fader i år 1466, hvor en tyk tågebanke gjorde det umuligt for kystens forsvarere at beregne fjendens antal, hvilket endte med at koste dem flere gode krigere, end lenet havde råd til at betale, deriblandt lensherren selv. Lensherren har derfor fordoblet antallet af udstationerede krigere ved de større fiskerbyer, som er mere i fare for at opleve angreb fra [[Norrland]]. Beslutningen har ikke gjort lensherren så populær blandt sine vasaller, som er irriterede over at blive sat til at bevogte kystbyer hele sommeren, i stedet for kun halvdelen af den som før i tiden, inden mandskabet ved hvert udkigstårn ved kysten blev fordoblet.

Fiskerne og bønderne er på den anden side blevet så meget desto mere hengivne overfor deres lensherre, som gør sig disse store anstrengelser for at beskytte dem på bekostning af sin egen popularitet blandt sine ligemænd. Desuden deltager Sir Adair ofte selv i forsvaret af fiskerbyerne, selvom angrebene på den paraviske kyst ofte finder sted så langt fra Tårnby som muligt, da norrlændingene efterhånden har regnet ud, at det er her, at den største ridderstyrke i Drystan len ofte befinder sig.

Foruden at være blevet kendt som en modig og taktisk kriger, har Sir Adair Drystan også fået ry som en glimrende forretningsmand. Lensherrens samarbejde med sin stedmoders handelshus har vist sig at være ganske berigende for begge parter.

Sir Adair er gift med sin stedmoders niece, Rosine de Garad, og har med hende to døtre.