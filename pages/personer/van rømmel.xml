<title>Van Rømmel</title>
<author>Laura Holmegaard</author>
<timestamp>2009-09-18T15:29:32Z</timestamp>
<text>&apos;&apos;&apos;Lensgreve Van Rømmel&apos;&apos;&apos; af [[Fyrreborg len]] er den første i sin slægt, som har opnået titlen som adelig.
Måske fordi den gamle lensgreve selv stammer fra en simpel handelsfamilie, som ikke desto mindre længe har været rig, er han kendt af sine undergivne som en forstående og hårdtarbejdende mand, som ikke kræver mere af sine folk end de kan levere uden at måtte segne af træthed før dagen er omme. Desuden er Lensgreve Rømmel berømmet for sin fremsynethed og diplomatiske sindelag, selvom det sidste måske mere skyldes en vis mangel på alternativer til taktfuldhed frem for oprigtig fredsommelighed.
Der er nogle der siger, at lensgreven er begyndt at blive lidt for eftergiven overfor [[elver|elverne]] på sine gamle dage, men eftersom Lensgreve Rømmel er så afholdt, er det ikke mange som tør ytre den holdning af frygt for at gøre sig selv upopulær.</text>
<copyright>Van Rømmel</copyright>
