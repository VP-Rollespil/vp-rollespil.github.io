<title>Vildelver</title>
<author>Laura Holmegaard</author>
<timestamp>2009-10-02T18:24:13Z</timestamp>
<text>En &apos;&apos;&apos;vildelver&apos;&apos;&apos; er det mest primitive medlem af elvernes race. Den er lige så intelligent og blid som enhver anden elver, men derudover lever alle vildelvere også i en sådan harmoni med naturen, at [[skovelver|skovelverne]] kun kan misunde dem. Vildelveren vil af mange bliver opfattet som primitiv og lidt barnlig, men den er skam ganske kulturbevidste – blot på sin egen facon. Den tager sig ikke af omverdenens normer, men lever i perfekt symbiose med sine omgivelser.


__TOC__

====Karaktertræk====
Førhen var denne race en om end ikke almen, så dog en kendt del af den elviske befolkning. Men på det seneste har vildelverne trukket sig tilbage fra omverdenen, og de lever nu isoleret dybt inde i [[Santillia]] og [[Eislonien|Eisloniens]] skove. Selv ikke deres elviske brødre, skovelverne og [[højelver|højelverne]], er i stand til at finde dem nu.

Vildelverne var, og er stadigvæk, tættere beslægtet med skovelverne end med højelverne. Som alle andre elvere er de fredelige og ønsker for det meste at undgå kamp. Ikke desto mindre er de så tæt forbundet med naturen, at de bliver nådesløse overfor alle, som ikke respekterer den eller som foretager et direkte angreb imod skoven.

Til sidst gik det op for vildelverne, hvor meget de havde fjernet sig fra de simple mål, som [[Sissianna]] gav dem i tidernes morgen, og vildelverne blev ulykkelige. Gradvist er alle deres stammer søgt så langt bort fra omverdenen, at vildelverne ikke længere vil kunne forbryde sig sådan mod deres natur, som omstændighederne i mange år har tvunget dem til at gøre, og de fleste leverne nu isolerede selv fra deres egne.
Muligvis er det også deres ønske om atter at gå i ét med naturen, som har fået vildelverne til at trække sig tilbage til skovenes hjerte.


====Udseende og påklædning====
Vildelverne er af udseende hverken sofistikerede eller ordentlige – deres påklædning er først og fremmest sammensat af de beklædningsgenstande, som naturen selv overgiver til elverne, altså af skind og planter, og eftersom vildelverne lever på naturen præmisser fremstår de ofte som lidt forhutlede og utæmmelige skabninger. Deres elviske skønhed er dog, ikke desto mindre, lige så meget nærværende som hos enhver anden elver.

Vildelvere har tit meget langt hår og mørk hud, da de konstant opholder sig i solen og kun sjældent plejer deres udseende. Deres øjne er ligeledes mørke, og de er ofte stærkere bygget end skov- og højelverne.


====Levevis====
Vildelverne lever i stammer ligesom skovelverne, og også de er et nomadefolk.

Vildelverne bærer dog ikke nogen oppakning med sig, og deres forrådskamre ligger spredt rundt omkring i skovene, hvor de graver deres mad ned til vinter. De er fuldstændig afhængige af, at naturen giver dem ly og føde, selvom de også tænker sig om og genbruger de samme huler, vandhuller og bærbuske, når de kommer til et område, hvor de har været før.</text>
<copyright>Vildelver</copyright>
