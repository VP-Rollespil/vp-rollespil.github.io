<title>Mosekone</title>
<author>Laura Holmegaard</author>
<timestamp>2010-09-17T07:46:56Z</timestamp>
<text>En &apos;&apos;&apos;mosekone&apos;&apos;&apos; er en magisk skabning, som lever i sumpe og moser. De få, som har set hende og overlevet, beskriver hende som en meget grim, gammel kone, der sidder med en stor gryde, hvori hun blander mosebryg og tåge. De fleste folk, som bor i nærheden af en sump, kender til mosekoner, for selvom der måske ikke lige er en i dén specifikke, så går der stadig mange rygter om dem.

Der lever som regel kun én mosekone i hver sump, men hvis der er flere, holder de altid langt fra hinanden. Til gengæld bor der tit [[ellefolk]] tæt ved mosekonen, for hun er lige så ond som dem. Selvom mosekonen er umådelig grim, har hun en fortryllende sangstemme, og den, som hører den, vil uafværgeligt blive lokket ud i mosen, medmindre vedkommende har en meget stor viljestyrke. Ellefolket hjælper gerne mosekonen med at lokke folk ud i dyndet, hvor de drukner.

Hvis man først er blevet forblændet af mosekonens sang og lokket ud i sumpen, er der sjældent nogen redning. Men hvis det lykkes en at nå hele vejen frem til mosekonen, vil hun forsøge at skjule sin hæslighed og gemme sig på bunden af dyndet, og da hun ikke kan synge under vand, kan man på denne måde slippe fri.


----
[[Gejstlig|Gejstlige]]


En mosekone er i virkeligheden er en [[dryade]], som er faldet fra [[Sissianna|Sissiannas]] og [[Lyane|Lyanes]] nåde. Selvom mosekonen ikke længere er velkommen blandt de træer, som hun engang var en del af, drages hun stadig til dem. Derfor ender mosekonen med at sidde ude i en sump i skoven for evigt, for hun kan ikke forlade træerne men heller ikke være iblandt dem.</text>
<copyright>Mosekone</copyright>
