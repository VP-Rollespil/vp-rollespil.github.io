{{title:Satyr}}
{{author:Laura Holmegaard}}
{{timestamp:2010-09-17T07:20:11Z}}
{{copyright:Satyr}}
En '''satyr''' er et magisk væsen, som lever i alle store skovområder, men især i [[Eislonien]], [[Santillia]] og [[Tharkien]]. Den holder sig dog ikke kun til skovene, selvom det er der, at den er lettest at finde. Satyren har overkrop som en mand eller kvinde, men benene er som en geds, og den har desuden horn. Kun yderst sjældent ser man en satyr uden et form for instrument på sig.

Mange er bange for satyrer, for historierne om dem fremstiller ofte skovvæsenet som en ondskabsfuld drillepind, der kan blive decideret livsfarlig, hvis man gør den vred. Samtidig findes der også adskillige fortællinger om hyrder, som har mistet et lam eller er gået vild i bjergene, som har fået hjælp af en satyr til at finde det bortkommende dyr eller stien igen. Kort og godt kan det altså være både gavnligt såvel som farligt at løbe ind i en satyr, og den eneste forholdsregel, man egentlig kan tage for at slippe godt fra mødet, er at opføre sig ordentligt og respektfuldt overfor væsenet.

Især [[tharkiner|tharkinerne]], som lever i bjergområderne, har mange fortællinger, som involverer satyrer og deres fæller [[nymfe|nymferne]] og [[dryade|dryaderne]], men derudover er satyrerne ikke så ofte med i menneskelige historier og eventyr.


----
[[Gejstlig|Gejstlige]], [[tharkiner|tharkinere]] opvokset i [[Alvonsaria]], [[Dorenburg]], [[Sølvborg]], [[Paest]], [[Taeck]] eller [[Hetenza]] og [[elver|elvere]]


Satyren er et såkaldt [[skovvæsen]], det vil sige en af elvergudinderne [[Sissianna|Sissiannas]] og [[Lyane|Lyanes]] [[mirner|mirnere]]. Den holder sig som regel til skovenes indre, men ved særlige lejligheder som til elvernes [[majfesten]] eller tharkinernes [[fuldmåneriten|fuldmånerite]] mænger satyrerne sig gladelig med mennesker, som fester og spiller musik.

Som nævnt frygter folk ofte satyren, men dette er dog kun tilfældet, fordi folk ikke kan kende forskel på en satyr og dens faldne artsfælle, [[faun|faunen]]. Selvom faune er onde og farlige, er satyrerne selv venlige, fredelige samt glade for at underholde og for at være midtpunkt for folks interesse. De kan også til tider være lidt drilske og tyvagtige, men aldrig i ond mening. En satyr er kun farlig, hvis man forgriber sig på naturen eller drister sig til at stjæle dens instrument.