{{title:Ellepige}}
{{author:Laura Holmegaard}}
{{timestamp:2010-09-17T07:40:21Z}}
{{copyright:Ellepige}}
En '''ellepige''' er et medlem af [[ellefolk|ellefolket]]: Væsener, som lever i moser, i skove og på heder, hvor de har bolig i høje og bakker, hvor der vokser elletræer - deraf har de fået deres navn.

De fleste bønder kender til ellepiger, for de er en af de farligste magiske skabninger, som en enlig mand kan møde på vej hjem fra mark- eller skovarbejde. De er nemlig utroligt smukke, men også fantastisk ondsindede. De vil gøre alt i deres magt for at lokke deres offer med ud i sumpen, hvor han så kan drukne, eller med hjem til deres høj, hvor staklen vil være tvunget til at danse med ellefolket indtil morgengryet, hvilket ofte ender med, at manden segner af udmattelse eller mister forstanden.

Det kan også være dødsensfarligt at afvise en ellepige, hvis man endelig har viljestyrken til at gøre dette, for hvis man ikke lader sig lokke, kan ellepigen let blive så gal, at hun slår til en og med sin berøring giver en ond sot.

Hvis man møder en ellepige, er den eneste måde at undslippe hende at påkalde sig [[guderne|gudernes]] beskyttelse. I følge overleveringerne skulle ellefolk nemlig ikke kunne betræde indviet jord, og hvis man blot kan holde dem på afstand indtil daggryet, vil de skynde sig tilbage til deres høj og lade en være i fred.


----
'''[[Gejstlig|Gejstlige]]'''


Ellefolk i virkeligheden faldne [[nymfe|nymfer]], som ikke længere besidder [[Sissianna|Sissiannas]] og [[Lyane|Lyanes]] gunst. De er en af den form for faldne [[mirner|mirnere]], som bliver vist mindst opmærksomhed, på trods af at de er utroligt farlige for de lokale.

Heldigvis er en ellefolk bundet til de elletræer, som vokser på deres høj eller i deres sø, og så snart solen står op, er de nødt til at søge tilbage til disse. På denne måde er disse skabninger naturligvis ikke nær så dødbringende som mange andre faldne mirner, for de kan kun være aktive om natten under månelyset, og siden der er så megen overtro forbundet med dem, ved de fleste mennesker, som kunne risikere at møde ellefolket, godt, at de ikke skal bevæge sig alene ud i nærheden af høje eller søer om natten.