{{title:Dryade}}
{{author:Laura Holmegaard}}
{{timestamp:2010-09-17T07:01:11Z}}
{{copyright:Dryade}}
En '''dryade''' er legemliggørelse af et træs ånd. Den lever først og fremmest i [[Eislonien]] og [[Santillia]], men findes generelt i alle større skovområder, hvor den værner om naturen i samarbejde med de øvrige [[skovvæsen|skovvæsener]].


----
'''[[Gejstlig|Gejstlige]], [[elver|elvere]] og [[Sissianna]]tro [[højsletteboer|højsletteboere]]'''


En dryade hører inde under den kategori af skabninger, som kaldes for skovvæsener. Dette betyder, at den er en af [[guderne|gudinden]] [[Sissianna|Sissiannas]] [[mirner|mirnere]]. På trods af at dryader ofte optræder i folkefortællinger fra især [[Lenerne]], som omgiver Santillia, og de paraviske lener, som ligger på grænsen til [[Verdensskoven|Den Nye Verdensskov]], er det de færreste, som har et reelt kendskab til dryaderne og deres levevis.

Hver enkelt dryade er forbundet til en bestemt træsort og ligner den ofte af udseendet. F.eks. har dens hår og hud træets farver, og dets blade eller bær synes selv at vokse fra dryadens krop. Det er fra denne type træ, at dryaden i tidernes morgen blev formet af Sissianna, og derfor bibeholder de et særligt bånd.

Foruden sit specielle træ har enhver dryader også en umådelig stærkt tilknytning til naturen, og de forstår alle træernes og jordens sprog. Jo flere levende planter der er omkring dryaden, og jo ældre disse planter er, desto mægtigere er dens magiske styrke. Dryaden bruger disse kræfter til at fremme planternes vækst og til at forsvare skoven imod ødelæggelser forsaget af udefrakommende kræfter, især mennesker. Selvom dryader som regel altid er venlige overfor skovens andre beskyttere som elverne, skovgængere og den slags folk, fordriver de også fjender af naturen uden nåde. Når en dryade presses til at forsvare sin skov, får hun planterne selv til at hjælpe sig ved at binde fjenden med deres rødder, kvæle den i vedbend, gennembore den med sine torne og spidde den med grantræets nåle.

Dryader er altid kvinder, og de kalder sig som regel ved det elviske navn for den [[skov]], som de vogter, det vil sige ''Måne'', hvis hun kommer fra [[Måneskoven]] eller ''Hvidløv'', hvis hun er fra [[Hvidløvskoven]].