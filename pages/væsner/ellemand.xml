<title>Ellemand</title>
<author>Laura Holmegaard</author>
<timestamp>2010-09-17T07:41:43Z</timestamp>
<text>En &apos;&apos;&apos;ellemand&apos;&apos;&apos; er et medlem af [[ellefolk|ellefolket]]. Han er en farlig og magisk skabning, som de fleste bønder og naturfolk kender til, og han bor i høje og bakker, hvorpå der vokser elletræer, eller i sumpe under træets rødder.

Når det er dag, er ellemænd ikke så farlige, men hvis man ser en, som ligger og slikker sol, er det alligevel bedst at komme væk i en fart. En ellemand hader at blive forstyrret, og hvis man kommer for tæt på ham, kan han finde på at slå en, så man blive forgiftet eller gjort dødssyg af hans berøring.

Når natten kommer, bliver ellemanden meget mere aktiv, og begynder at lede efter folk, som han kan lokke til at danse med sig, indtil de falder om af træthed. Det er som regel kvinder, som skal passe mest på ellemænd, men da der ofte også er [[ellepige|ellepiger]] i nærheden, hvis man ser de mandlige medlemmer af ellefolket, skal mandfolkene også tage sig i agt.

Hvis man møder en ellemand, er det bedst at bede [[guderne]] om at beskytte sig, og så håbe på, at deres gunst vil holde ham væk, indtil solen står op.


----
[[Gejstlig|Gejstlige]]


Ellefolk i virkeligheden faldne [[nymfe|nymfer]], som ikke længere besidder [[Sissianna|Sissiannas]] og [[Lyane|Lyanes]] gunst. De er en af den form for faldne [[mirner|mirnere]], som bliver vist mindst opmærksomhed, på trods af at de er utroligt farlige for de lokale.

Heldigvis er en ellefolk bundet til de elletræer, som vokser på deres høj eller i deres sø, og så snart solen står op, er de nødt til at søge tilbage til disse. På denne måde er disse skabninger naturligvis ikke nær så dødbringende som mange andre faldne mirner, for de kan kun være aktive om natten under månelyset, og siden der er så megen overtro forbundet med dem, ved de fleste mennesker, som kunne risikere at møde ellefolket, godt, at de ikke skal bevæge sig alene ud i nærheden af høje eller søer om natten.</text>
<copyright>Ellemand</copyright>
