<title>Dværg</title>
<author>Laura Holmegaard</author>
<timestamp>2009-12-15T11:36:42Z</timestamp>
<text>====Dværgeracen====
&apos;&apos;&apos;Dværgene&apos;&apos;&apos; blev skabt af [[Nimar]] i guden [[Djorka|Djorkas]] billede, dengang [[Niraham]] endnu var ung.

Racen blev skabt for at fjerne det vand, som [[Rasnasolin]] havde dækket stjernepladen med, og til dette formål blev dværgene gjort stærke og udholdende. Deres legemer blev små, så de kunne leve af den ringe mængde føde, som fandtes på pladen på det tidspunkt, og de fik viljen til aldrig at give op.


=====Udseende=====
Det kan ofte være svært for medlemmer af de andre racer at se forskel på dværgemænd og -kvinder. Begge køn er stærkt og robust bygget, og kvinderne har bakkenbarter, som bliver længere med alderen, ligesom mændenes skæg.

Dværge går også ofte ens klædt, når de er udenfor [[Darconien]]. Ring- og pladebrynje, slagkofte og hjelm er hverdagspåklædning for en dværg, som ikke befinder sig bag sit riges stærke grænser. En dværg tager kun sin rustning af, når den føler sig fuldstændig tryg, og kun i Darconien tillader kvinderne sig selv at gå i kjole, da de udenfor landets skel altid er lige så kampberedte som deres mænd.


=====Karaktertræk=====
Visse karaktertræk går igen hos samtlige dværge, ligegyldig alder og opvækst. De er stædige og temperamentsfulde, men alle dværge bliver også opdraget til at vise respekt for både visdom og styrke, og altid at være ærefulde.


=====Navne=====
En ungdværg bliver ved sin fødsel navngivet af sine forældre. Han eller hun får ofte enten en forfaders eller darconisk helts fornavn, mens det kun får ét efternavn, som oftest fra den forælder, der er af finest herkomst.

Maskuline darconiske navne ender ofte på -ur, -ar, -an, -rim eller -od, som &apos;&apos;Haldur&apos;&apos;, &apos;&apos;Brunar&apos;&apos;, &apos;&apos;Ulathan&apos;&apos;, &apos;&apos;Ragrim&apos;&apos; eller &apos;&apos;Glomrod&apos;&apos;. Til tider bruges også navne fra dværgenes dagligdag som &apos;&apos;Flint&apos;&apos;, &apos;&apos;Hjalte&apos;&apos;, &apos;&apos;Drag&apos;&apos; eller &apos;&apos;Malm&apos;&apos;.

Feminine dværgenavne ender tit på -li, -na, -ura eller -yn, som &apos;&apos;Etalli&apos;&apos;, &apos;&apos;Olina&apos;&apos;, &apos;&apos;Jodura&apos;&apos; eller &apos;&apos;Delilyn&apos;&apos;.

Dværgenes efternavne er næsten altid bygget op omkring et håndværk eller et materiale - jo finere slægt man er af, desto bedre materiale indgår i ens efternavn, som hos kongeslægten &apos;&apos;Sortstålsøkse&apos;&apos;. Nogle familier har også efternavn efter en dåd, som en forfader har gjort, f.eks. &apos;&apos;Sølvskæg&apos;&apos;.


=====Religion=====
Dværgenes eneste gud er Djorka, for i hans billede blev de skabt og til hans formål. Det hænder, at en dværg tilbeder endnu en guddom ved siden af Djorka, gerne [[Ragil]] eller Nimar, men han er deres [[Alfaderen|Alfader]] og mægtigste beskytter.


=====Alliancer og fjendskaber=====
Dværgene er allierede med menneskenationen [[Emyr]]. Ingen ved præcis hvorfor, men det har med stor sandsynlighed noget at gøre med, at [[emyrianer|emyrianerne]] er mestersmede (i hvert fald blandt menneskene) og har store ambitioner.
Dværgene hjalp emyrianerne under opførslen af [[Den Emyrianske Mur]], fordi de havde respekt for et så enormt byggeprojekt, og sidenhen er de to riges venskab kommet så vidt, at dværgene har lært emyrianerne at smede sortstål - vel vidende, at Emyrs mestersmede aldrig vil give den hemmelighed videre.

Dværgene har stadig alliancer med byerne [[Goldstein]], [[Gråbjerg]], [[Isbjerg]] og [[Fjernhjem]] i [[Goldberg len]], men til gengæld er deres fjendskab med de øvrige minebyers ejere bittert. [[Valdemar Hvidsten]] har været dværgenes svorne fjende siden år 7 [[e.D.]], hvor han fik [[Murgo Aurumcana]] anklaget for forræderi imod [[Lenerne]] og afsat fra sin post som lensgreve af Goldbeg len i vanære.

Lige siden [[grønhud|grønhuderne]] kom til [[Rustbjergene]] og begyndte at gøre krav på dem, har dværgene ligget i krig med dem. Efter mange års stridigheder var en grænse mellem Darconien og Rustbjergene endelig blevet optrukket, men især [[goblin|goblinerne]] kæmper indædt videre for at erobre Darconien.

Ligesom grønhuderne er [[sortelver|sortelverne]] også dværgenes svorne fjender. Siden de mørke elvere begyndte at udvide deres territorium under jorden, er deres gange ofte stødt ind i dværgenes tunneller. Ved sådanne sammenstød har der altid fulgt en voldsom kamp, hvorefter dværgene har blokeret gangen igen, men tit efter at have lidt store tab, afhængig af hvor mange og stærke angriberne var.

Dværgenes ældste og mægtigste fjende, er dog ikke nogle af [[Fanabina|Fanabinas]] børn, men derimod [[den Sorte Moder|den Sorte Moders]] tjenere - [[trold|troldene]]. Det var dværgene, som ved et uheld befriede disse kolossale bæster fra jordens indre, og lige siden har de kæmpet for at rette op på denne fejl. Den daværende [[højkonge]] tog hele sit folk i ed på, at de aldrig ville vige for en trold, og dværgene har opretholdt dette løfte lige siden.


=====Byer=====
Darconiens hovedstad er den mægtige by kendt som [[Runernes Hal]]. Her opbevares [[runer|runernes]] hemmeligheder, og esserne ulmer konstant, som var de selve Darconiens hjerte.

Også [[Djorkas Sale]] er en vidt berømmet by i Darconien, ligeså som [[Gråhald]], der ligger under bjerget af samme navn.


=====Helte og legender=====
Mange dværge er kendte i det ganske Niraham, deriblandt legender som [[Ulathan &quot;Pandedeler&quot; Sortstålsøkse]], [[Brunar Stenhammer]] og mestersmeden [[Serril Flammerune]].

Også flere darconiske slægter er berømte i hele verden, deriblandt kongefamilien [[Sortstålsøkse-klanen|Sortstålsøkse]], handelsklanen [[Aurumcana-klanen|Aurumcana]], [[Bloddrager-klanen]], [[Koldklinge-klanen]], [[Sølvskæg-klanen|Sølvskæg]] og [[Blåtunge-klanen]].</text>
<copyright>Dværg</copyright>
