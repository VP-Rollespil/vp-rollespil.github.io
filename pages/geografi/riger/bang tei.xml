<title>Bang Tei</title>
<author>Laura Holmegaard</author>
<timestamp>2009-10-04T10:13:10Z</timestamp>
<text>&lt;table border=1 cellpadding=2 cellspacing=0 align=right style=&quot;margin-left:1em&quot;&gt;
&lt;caption&gt;&lt;font size=&quot;+1&quot;&gt;&apos;&apos;&apos;Bang Tei&apos;&apos;&apos;&lt;/font&gt;&lt;/caption&gt;
&lt;tr valign=top&gt;&lt;td&gt;&apos;&apos;&apos;Hovedstad&apos;&apos;&apos;&lt;td&gt;[[Wau Zang]]
&lt;tr valign=top&gt;&lt;td&gt;&apos;&apos;&apos;Største by&apos;&apos;&apos;&lt;td&gt;[[Mikaro Tzu]]
&lt;tr valign=top&gt;&lt;td&gt;&apos;&apos;&apos;Befolkning&apos;&apos;&apos;&lt;td&gt;[[Menneske|Mennesker]]
&lt;tr valign=top&gt;&lt;td&gt;&apos;&apos;&apos;Officielt sprog&apos;&apos;&apos;&lt;td&gt;[[Tai shen]]
&lt;tr valign=top&gt;&lt;td&gt;&apos;&apos;&apos;Officiel religion&apos;&apos;&apos;&lt;td&gt;[[Ki Mana]]
&lt;tr valign=top&gt;&lt;td&gt;&apos;&apos;&apos;Regeringsform&apos;&apos;&apos;&lt;td&gt;Teokrati
&lt;tr valign=top&gt;&lt;td&gt;&apos;&apos;&apos;Valuta&apos;&apos;&apos;&lt;td&gt;Ukendt
&lt;tr valign=top&gt;&lt;td&gt;&apos;&apos;&apos;Skytsgud&apos;&apos;&apos;&lt;td&gt;[[Ki Mana]]
&lt;/table&gt;
Oprindeligt var bang teianerne et fiskerfolk som levede på [[Drageøerne]] og [[Niraham|Nirahams]] østkyst. De var et stammefolk, men havde ingen centrale ledere, og stammerne bekrigede ofte hinanden.

En dag fandt en af stammerne på den største af Drageøerne en by af sten dybt inde i junglen. Byen var i perfekt stand, selvom den var meget tilgroet, og havde derudover også et bibliotek, som rummede adskillige skriftruller, bøger, optegnelser og kort over verden. Desuden var byen udsmykket med statuer, havde et kloaksystem og mange andre anordninger, som det primitive stammefolk aldrig før havde kendt til.

Især [[drage|drager]] var et gennemgående tema i byen, og stammen begyndte at betragte byen som en gave fra den drage, som gik igen flest gange: En kæmpemæssig bevinget øgle med fire hoveder, som spillede en nærmest guddommelig rolle i byens udsmykning.

Dermed var grundstenen lagt for tilbedelsen af [[Ki Mana]], den store drage. Stammens leder udråbte dragen til guddom, og fra da af begyndte bang teinanerne at hylde og tilbede Ki Mana.
I byen, som blev døbt [[Bang Tei]], blev der også fundet våben af stål og jern. Stammefolket, som indtil da havde klaret sig med træ og sten, anså disse prægtige gaver for et tegn på, at de skulle overtage resten af verden i Ki Manas navn, og udbrede deres nye guds navn til alle folkeslag.

Med deres nye værktøjer lykkedes det Bang Tei-stammen at underlægge sig både alle Drageøerne og et stort stykke af fastlandet, og riget Bang Tei var for alvor blevet etableret. Ki Mana var desuden den eneste guddom som disse folk tilbad, og bang teianerne udviklede sig endnu hurtigere end zarabinerne på den anden side af den store jungle og bjergkæden, så de begyndte snart at tænke på at udvide deres rige yderligere.

Bang Tei erklærede kort efter krig imod [[shantilerne]] mod nord, og da krigen var slut, var hovedstaden [[Shantil]] blevet jævnet med jorden og alle dens indbyggere dræbt.

Bang teianerne drog videre på deres krigstogt, og endte med at underlægge sig hele det sydlige Niraham, som i dag ville svare til [[Zara’bash]] og det sydlige [[Tharkien]].

Men så vendte deres lykke, da barbarer fra nord begyndte at angribe dem ude fra vest, og da denne front var så langt fra Bang Tei imperiets hovedsæde i Bang Tei, tabte de atter de landområder som de havde vundet.

Efter en masse interne stridigheder måtte bang teianerne trække sig tilbage om bag deres gamle grænser, og da hændte endnu en katastrofe: Drager begyndte at angribe de bang teianske byer, og brændte flere af rigets største byer af. Mange bang teianere omkom, og folket forstod da på deres guddommelige herskere, at Ki Mana ikke ønskede, at de skulle besætte resten af Niraham.

Bang Tei passede sig selv bag deres egne grænser, og levede fredsommeligt som bønder og fiskere i mange hundrede år.

Men så kom en tid, hvor hele landet over en strækning på nogle få år afbrød al kommunikation med omverdenen. Kort efter Dommedag kunne ingen få kontakt til indbyggerne i Bang Tei, og de som rejser ind i landet er aldrig vendt tilbage.

Nogle af indbyggerne nåede at flygte fra den formodede ukendte katastrofe, som åbenbart har ramt landet og har dannet et nyt rige, som de kalder [[Nodai]]. Her lever traditionerne om ære og respekt for alderdommen videre, og nodaianerne lever på samme måde som de gjorde i Bang Tei; som bønder og fiskere på den anden side af [[Dragens Gab]] overfor deres hjemland.
Drageøerne er stadig offentligt tilgængelige for søfarende, men her bor kun munke som sjældent svarer på spørgsmål, og som generelt ikke bryder sig frygteligt meget om besøg fra omverdenen.</text>
<copyright>Bang Tei</copyright>
