{{title:Santillia}}
{{author:Jesper Kristiansen}}
{{timestamp:2012-03-16T11:36:58Z}}
{{copyright:Santillia}}
'''Santillia''' er navnet på [[elver|elvernes]] hellige skov, som de for mange tusinde år siden blev sat til at passe og vogte af gudinden [[Sissianna]]. Derudover vokser der to [[livstræ|livstræer]] i Santillia, hvilket giver elverne endnu to vigtige grunde til at værne om denne sidste rest skov af al deres magt.

Tiden har ikke behandlet Santillia mildt, og den engang enorme skov er nu svundet ind til en lille plet på landkortet. De sørgelige resterbefinder sig i [[Kongeriget Narabond]], omgivet af [[Fyrreborg len]], [[Ravnsburg len]], [[Stormshede len]] og [[Vinterburg len]].

Santillia beskyttes af flere mægtige fraktioner, deriblandt [[Skovens Vogtere]] og [[Solcirklen]], men skoven er stadig truet af både skovhuggere fra især Fyrreborg len og af [[sortblodsvæsener]] i den sydligste spids af skoven.

I Santillias hjerte ligger byen [[Crataeon]], hvis indbyggere også kæmper bravt for at værne om de hellige træer.