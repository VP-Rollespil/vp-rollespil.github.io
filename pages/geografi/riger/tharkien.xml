<title>Tharkien</title>
<author>Laura Holmegaard</author>
<timestamp>2009-09-18T15:46:44Z</timestamp>
<text>De seks selvstyrede bystater [[Paest]], [[Hetenza]], [[Taeck]], [[Alvonsaria]], [[Dorenburg]] og [[Sølvborg]] danner tilsammen handelsriget &apos;&apos;&apos;Tharkien&apos;&apos;&apos;. Dette land ligger ud mod [[Det Tharkinske Hav]] som omkranser [[Den Tharkinske Bugt]].
Hver bystat regeres af en fyrste, og landets overhoved er den af fyrsterne udpegede storfyrste, eller [[tarkin]], som han også kaldes. Til at hjælpe sig med alle sine administrative opgaver, har tarkinen sit senat bestående af 310 senatorer. Det er dog sjældent, at hele senatet bliver samlet på samme tid, for senatorerne kommer fra alle dele af riget, men senatet skal altid samles i storfyrstens hjemby.

Tharkien er en søfartsnation, som er bygget op omkring sejlads og handel. Staten er blevet rig både på handel og på diverse afgifter, for i Tharkien er alt beskattet i alle led.

Som militær nation er Tharkien også ganske godt udrustet. Pirateri er næsten totalt udryddet i bugten, for [[tharkiner|tharkinerne]] behersker den største maritime styrke i hele [[Niraham]]. Til gengæld er landtropperne ikke overvældende stærke, men det er heller ikke nødvendigt for dem at være dette, eftersom Tharkien er på god fod med alle sine naboer; både befolkningen på [[Højsletten]], [[Paravien]] og [[Zara’bash]].

Møntenheden som bruges i Tharkien er [[dublon|dubloner]] og [[skilling|skillinger]], men valuta fra alle andre egne af Niraham kan også sagtens benyttes de fleste steder i dette handelsrige. Der går 24 skillinger på én dublon.

De seks bystater i Tharkien er hver især kendt for lidt af hvert:

[[Paest]] er kendt som en sand pirathavn, og de mønter som støbes i byen og bærer dens mærke, bliver ofte betragtet med mistro alle andre steder i Tharkien. Søfolkene i Paest er for de flestes vedkommende en bande udisciplinerede pirater, der ikke går af vejen fra at kapre et handelsskib eller to, når det er i deres farvand.
Det siges, at Fyrst [[Markal af Paest]] skulle være blevet bestukket groft af sørøverne, og at det er derfor, at fyrsten ikke gør noget ved alle piraterne i sin by. De andre fyrste kan heller ikke gribe ind overfor sørøveriet, da Paest ligger udenfor deres jurisdiktion.
Handlen i Paest er livlig og dybt korrumperet, ligesom nattelivet. Alting kan omsættes her, også selvom sælgerens adkomst til varen er meget tvivlsom.

[[Hetenza]] er den mægtigste af de seks byer, både hvad angår størrelse og militær magt. Dens store flåde af galejer er i konstant beredskab, og alle tropper er særdeles veldisciplinerede og godt bevæbnet, både til vands og på lands.
Engang blev Tharkien ofte plyndret af krigerne fra Norrland, men nu om dage har norrlændingene mere eller mindre opgivet hvervet, fordi de gang på gang har fået nogle gebommerlige tæv af Hetenzas flåde.
Derudover er Hetenza også berømt for sine markeder og for sine glasmagere. Denne kunst har især vundet indpas blandt de rige.
Hetenzas nuværende fyrste er [[Benoit III]], den tidligere tarkin som abdicerede til fordel for [[Aldart af Sølvborg]]. Han er nu Tharkiens øverste feltherre og konsul, og besidder dermed rigets næsthøjeste post.

[[Taeck]] er den mindste af de seks byer og ligger i den nordvestligste del af bugten. Dette har bevirket, at det er her, [[norrlænding|norrlændingene]] oftest har været på plyndringstogt, og derfor er Taecks udvikling også mere tilbagestående end de øvrige byers.
Byens mest fremtrædende hverv er våbenproduktion, især krigsmaskiner som kan anvendes både fra land og fra dækket af et skib.
I Taeck står [[Bavnefortet]], et enormt tårn hvorfra spejdere holder øje med ”besøgende” fra [[Norrland]]. Hvis udkigsposterne skulle se norrlændingenes drageskibe i det fjerne, kan de sætte ild til det mægtige som er samlet i Bavnetårnets top, og derved sende signalet om et kommende angreb ned langs kysten og ud over vandet.

[[Alvonsaria]] er kendt som et center for viden og kunst. Bystatens befolkning er på ingen måde krigerisk, og bidrager derfor ikke til Tharkiens flåde i form af krigere eller skibe, men i stedet med en stor årlig betaling til Hetenza, som så stiller med dobbelt styrke på vegne af både sig selv og Alvonsaria.
Byen er kendt for sine akademier, hvor der undervises i alle slags fag lige fra kunst og historie til matematik og [[magi]]. Alvonsaria er uden tvivl Tharkiens mest magistærke bystat.
Af omtale er byen berømt for sine mange vidundere og berygtet for sine mange fidusmagere.

[[Dorenburg]] er Tharkiens sande handelscentrum. Her kan alting købes og sælges, hvad end det kommer fra det kolde nord eller varme syd, om det er levende dyr eller livløse objekter. Byen syder af handel og anden aktivitet, og huser over 70 handelskompagnier af forskellige størrelser. I havnen er der plads til over 300 kogger, og der lægger dagligt nye skibe til.
Dorenburgs væbnede magt, er en lille håndfuld tungt rustede riddere, samt adskillige bueskytter og spydmænd.

[[Sølvborg]] er den nuværende hjemstavn for Tharkiens storfyrste, Aldart af Sølvborg. Byens hjerte er en stor fæstning der ligger på en lille ø ud for kysten, hvortil tre broer af granit strækker sig. Når aftensolens lys rammer disse broer, gnistrer de som var de lavet af sølv, og det er dette fænomen som i sin tid gav byen sit navn.
Fyrst [[Kurik I]] af Sølvborg, den første tarkin, stiftede en ridderorden kaldet [[Ridderne af Sølvborg]], og den dag i dag er de stadig byens berømte beskyttere. Ridderne er kendt for deres retfærdighedssans og gudsfrygt.</text>
<copyright>Tharkien</copyright>
