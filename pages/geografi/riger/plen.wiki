{{title:Plen}}
{{author:Laura Holmegaard}}
{{timestamp:2009-09-26T07:51:27Z}}
{{copyright:Plen}}
[[Fil:Plen.jpg|thumb]]
Øen '''Plen''' ligger på den vestligste kant af [[Niraham|Nirahams]] plade, og er for mange et fremmet land, hvorfra størstedel af de historier man har hørt omhandler enten en gruppe [[menneske|mennesker]], som slagter [[ork|orker]], eller et folk som i bredeste forstand blot er en bande barbarer, der lever vildt og primitivt i øens barske natur.
Slig betegnelse af Plen er ikke helt forkert, men der er dog meget mere til denne ø end som så.

At Plens natur er livskraftig og utæmmet, ville ingen som selv havde befundet sig i den på noget tidspunkt benægte; øens overflade er dækket af skovbeklædte bjerge, lyngheder, moser, frodige enge, og skrånende bakker der hæver sig beskyttende omkring de dale, hvori [[plener|plenerne]] bor i halv landbrugsdyrkende, halvt jagende og samlende samfund. Det liv som plenerne lever på denne vis afspejler sig i deres klæder, som er praktiske og solide og ofte suppleret med pelse, så folket kan holde varmen i de kolde vintre.

Skønt Plen er en ø, er det langt fra de fleste der fisker. Selvom plenerne har deres egen både, der sagtens kan tåle en høj sø, er der dog flere stadig, der bor så dybt inde i landet, at det ikke kan betale sig for dem at drage til vandet hver dag for at fiske. Og hvorfor skulle de egentlig også det, når nu de vilde skove, bjerge og heder giver dem alt hvad de har brug for til at overleve?
De eneste plenske skibe som er bygget til at sejle over til fastlandet er de krigsskibe, som [[Loïc Erobreren]] i sin tid lod bygge for med disse, bemandet med hans trofaste tropper, at kunne underlægge sig Det Store Land. Disse skibe bruges nu kun til fragt af varer til og fra Plen.

Mens plenerne i og for sig har forsøgt at tæmme naturen i form af marker, er de i bund og grund afhængige af de vilde heder og skove omkring dem, når forrådskamrene skal fyldes. Det hårde friluftsliv som plenerne lever, giver selv de mindste af denne øs stolte børn både kropslig styrke, såvel som en vis viden om den natur, som omgiver dem. Denne benævnte styrke er dog også en nødvendighed, når man er plener, for de går ikke af vejen for at godt slagsmål, når naboen er ude på skrammer, og de forskellige klaner i landet har ligeledes en vis tradition med at bekrige hinanden uden anden grund, end at folk keder sig og har brug for lidt sjov og ballade.

Det er dog længe siden, at virkelig krig har fundet sted på Plen. Dette hændte sidst, da [[Loïc I]], søn af [[Løveklanen|Løveklanens]] navngiver [[Lotarrn]], samlede adskillige af Plens klaner under et fælles banner, og drog i krig imod de [[ork|orker]], som dengang levede på øen. Loïc selv gav sit liv i kampen, da orken [[Frogga]] (om hvem der siden er skrevet adskillige sagaer, som hver og en omhandler en af de mange ukærlige behandlinger, som orken senere blev udsat for af plenerne) skød ham og herved endte den stolte mands liv. Efter Loïcs død overtog hans søn [[Kharmerr]] hans plads som leder for de forenede klaner, og under hans styre voksede løvens klan betragteligt både i størrelse, rigdom og indflydelse.

Kharmerrs førstefødte søn, som blev navngivet efter sin farfader, blev også kendt for at forsøge sig med at erobre Det Store Land på den anden side af havet. At knægten, som ganske vist fik tilnavnet Erobreren, ikke vendte succesrig hjem fra sit togt undrer næppe nogen, man han fik dog grundlagt en handelsstation på øen [[Iona]] ved [[Paravien|Paraviens]] kyst, hvorfra Plen siden hen har handlet skind, pelse, tømmer, rav og fisk med både paraverne såvel som med andre tilrejsende købmænd. [[Loïc III]], den anden Loïcs søn, blev ligeledes så inspireret af Paraviens Højborg, at han selv rejste hjem til Plen og opførte en fæstning magen til, som han navngav [[Løvenborg]]. Loïc III ”civiliserede” herfra Plen, og blev ved sin faders død den første (selvudråbte) konge på Plen.

Loïc III indførte herudover også [[guderne|de Ti Sande guder]] som fast religion i Løvenborg, skønt plenerne førhen kun havde tilbedt [[Djorka]], [[Rasnasolin]] og [[Ragil]], og fik efter denne dåd tilnavnet Gudebarn. Efter denne bekendtgørelse er der strømmet flere missionerende præster til Plen, som dog enten har måttet lære sig at leve iblandt lokalbefolkningen uden at være hverken for anmassende, bedrevidende eller fordømmende, eller har måttet pakke deres bibler og gudesymboler sammen og sejle tilbage til fastlandet igen.

[[Loïc Gudebarn|Loïc Gudebarns]] søn, [[Loïc IV]], med tilnavnet den Lærde eller den Kloge, blev ligesom sin far kendt i det ganske Niraham, eftersom hans videbegær drev ham til at rejse langt omkring i verden, hvori han imponerede med både sin statur såvel som med sin retfærdighedssans, sine diplomatiske evner og sine klare tanker.
[[Loïc den Kloges]] største dåd var dog, at han samlede en hær af blandede racer og nationer engang, hvor faren truede Niraham i form af [[dæmonolog|dæmonologen]] [[Kalan]]. Ved denne lejlighed beviste [[Loïc den Lærde]] sit værd, og dræbte egenhændigt dæmonologen, mens Loïc siden hen har sørget for, at Plen fik stor indflydelse på [[Nordlenet|Nordlenets]] politik, blandt andet for at sikre at en lignende situation ikke skulle opstå igen.

En anden kendt plener, hvis ry dog ikke er kommet så langt endnu, men uden tvivl kommer til at nå vidt omkring, er Sir [[August hin Fesne]], hvis nyligt overståede frierfærd (i sommeren det 9 år e.D.) har sikret ham den skønne [[prinsesse Scheherazade]] hånd – og herved også den fremtidige titel som sultan af [[Zara'bash]]. 
Plenerne har aldrig haft deres egen møntfod, men grundet en vis indflydelse fra [[lener|lenerne]], hvis sprog plenerne også har taget til sig, bruger de ligeledes skillinger, skærver, stakater og ioner som betaling, når den altså ikke afregnes i naturalier. Plenerne er dog ikke ovenud glade for at skulle tage imod sølvstykkerne i bytte for deres fine ravsmykker og tykke pelse, men takket være deres fremsynede konge har de fleste af dem dog forstået, at det er nødvendigt at følge med resten af Niraham, når det gælder økonomi.

Den nuværende konge af Plen hedder [[Lotarrn IV]], og har regeret landet siden år 1453 [[e.J.]]