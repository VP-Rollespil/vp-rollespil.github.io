<title>Etos</title>
<author>Laura Holmegaard</author>
<timestamp>2009-10-29T13:35:09Z</timestamp>
<text>Bystaten &apos;&apos;&apos;Etos&apos;&apos;&apos; er den sydligste af [[Niraham|Nirahams]] menneskeriger. Det er den største havneby i Niraham og uden tvivl også den rigeste. Handel og skibsfart har bragt mange penge og eksotiske varer til Etos, og hovedstaden (som i øvrigt har samme navn som landet) har vokset sig stor og velstående utroligt hurtigt.

Bystaten blev grundlagt af den tharkinske søfarer [[Thumas Ni-Liv]], som siges at have forladt [[Paest]] efter en masse rygter om at have foretaget ulovligt pirateri. Thumas stak derfor til søs, og da han var kommet tilstrækkeligt langt væk fra [[Tharkien]], grundlagde han en havneby med sine opsparede skatte.

Etos er kendt som piraternes hjemhavn, og det skal nok passe. Etos har ganske vist en flåde som patruljerer [[Det Violette Hav]] langs Nirahams sydkyst, men der findes mange statsautoriserede pirater og endnu flere som benytter sig af, at mange handelsskibe skal til Etos for at omsætte deres varer, men at flåden ikke kan være alle steder på én gang.
Derudover er det også en kendt sag, at alting kan skaffes i Etos. Handel er der nok af, og det gælder både den legale og bundulovlige.

Byen er ledet af en koalition af mægtige købmandsfamilier, hvoraf de fem mest fremstående er [[Trane]], [[Rosenskjul]], [[Kai’Zharab]], [[de Otoir]] og [[Haldenberger]]. Under disse familier er en indsat en domstol, en yderst velfungerende flåde som sørger for at beskytte selve den gigantiske havneby imod piratangreb og byvagt kendt som [[Garden]], der holder byen fri for de værste uroligheder og som ledes af elverkvinden [[Damaria &quot;Enkemageren&quot;]].

Det er desuden en offentlig hemmelighed, at [[Girak|Giraks kirke]] har stor magt i Etos, men der er ingen som kan eller vil bekræfte dette. I hvert fald er det sikker, at gudens profet [[Shartak]] ofte er i byen.
Også [[Rasnasolin|Rasnasolins kirke]] er fremtrædende i Etos, for de fleste sømænd tilbeder vandets Herre og sejladsens skytsgud. 

[[Magiens Cirkel]] er også meget fremtrædende i Etos. Dette er byen, hvor [[Magiens Cirkels Råd]] forsamles, og desuden har [[Mørketvingernes Orden]] også hovedsæde på en af øerne.
Troldmændene nyder godt af den store frihed som de har i Etos, selvom der efterhånden er kommet en del struktur på ordenen igen efter dens gendannelse i 1400 e.J.

Etos ligger i skrap konkurrence med Tharkien om, hvem der har den bedste flåde, og hvem der får lokket flest handlende til. Især [[Hetenza]] konkurrere hårdt med Etos om, hvem der har den bedst udrustede flåde.

Grundet al handelen i Etos, kan man bruge omtrent den form for betalingsmiddel man vil her. Dubloner og skillinger er den officielle valuta, men der findes ikke ét sted, hvor man ikke gladelig ville tage imod enhver anden mønt, så længe den er af rent sølv eller guld.

Ligesom med møntfoden er også befolkningen i Etos en ren pærevælling af forskellige racer, nationaliteter og aner. Det er primært mennesker, som befolker Etos, men medlemmer af alle de øvrige racer kan også findes her, ligesom individer fra ethvert andet folkeslag på hele Niraham.
Landet er hovedsageligt beboet af folk, der nedstammer fra [[tharkiner|tharkinere]], men også efterkommere af [[paraver|paravere]], [[zarabiner|zarabinere]], lenere og [[højsletteboer|højsletteboere]] lever her i dag.
Som følge heraf er det [[ethansk|ethanske]] sprog en ren sammenblanding af især [[tharkinsk]], [[paravisk]], [[zarabinsk]] og [[lensk]]. Dette er til stor lettelse for de fleste tilrejsende, da de i så fald kan gøre sig i hvert fald en smule forståeligt.
Desuden er Etos den stad på Niraham, hvor befolkningen er mest tolerant overfor de som er anderledes. Her er det de færreste som ser ned på andre grundet deres race eller herkomst, så både [[sortblodsvæsener]] og [[halvmenneske|halvmennesker]] er i bred forstand accepteret her.</text>
<copyright>Etos</copyright>
