{{title:Traegonn Sletten}}
{{author:Jesper Kristiansen}}
{{timestamp:2011-12-17T12:57:49Z}}
{{copyright:Traegonn Sletten}}
Menneskeriget '''Traegonn''' var et af de mindst samlede lande blandt hele menneskeheden. Det var beboet af Treagonnerne, der levede som rytterfolk og nomader på de enorme sletter, og som holdt sig meget for sig selv. Flere gange slog de invaderende styrker tilbage, men i efteråret 13. e.D. lykkedes det endeligt den Emyrianske Generalkardinal at indtage sletteriget ved, bid for bid, at befæste sletterne, og derved forhindre Treagonnerne i at rejse omkring som de ønskede.

Treagonnsletten er nu koloniseret af det Emyrianske Kejserrige, og de fleste overlevende treagonnere er enten internerede eller flygtet til andre lande. I løbet af sin fremfærd har Generalkardinalens legioner afdækket adskillige heksecirkler og kultsteder, og der er ingen tvivl om at der var tale om Nirahams største heksesamfund, frem til dets fald.