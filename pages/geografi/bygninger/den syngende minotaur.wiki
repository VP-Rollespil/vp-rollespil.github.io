{{title:Den Syngende Minotaur}}
{{author:Laura Holmegaard}}
{{timestamp:2010-01-16T21:51:57Z}}
{{copyright:Den Syngende Minotaur}}
'''Den Syngende Minotaur''' er [[Ravnsburg|Ravnsburgs]] største kro og tempel dedikeret til [[Aram]]. Den drives af ''Jost Glovensfælle'' og hans søn, ''Jonathan Jostsøn'', samt [[minotaur|minotauren]] ''Gloven'' selv, som har lagt navn til har til etablissementet. Både Gloven og hans menneskelige kompagnon er medejere af kroen sammen med [[skolemester|skolemesteren]] [[Frederik Hvidsten]].

Kroen er delt op i tvende, således at gæster kan indlogere sig i den afdeling, som bedst passer til deres stand og formue. Begge krostuer fungerer dog som templer til Aram og har prægtige altere, hvorpå offergaver til handelsguden kan lægges.

Ud over at fungere som kro og tempel er Den Syngende Minotaur også et handelshus, om end mest af hensyn til dette aspekt af Aram. Et marked bliver alle ugens dage sat op i baggården, men har ikke nær så stort et udvalg som f.eks. konkurrenten [[Handelshuset Lærkes]].

Der går også visse rygter om, at kroen ydermere fungerer som bordel, men byvagten nægter ethvert kendskab til dette, så enten er det netop kun løs sladder, eller også er der blevet givet nogle gavmilde donationer til Ravnsburgs byvagter af krofædrene sådan rent uofficielt.