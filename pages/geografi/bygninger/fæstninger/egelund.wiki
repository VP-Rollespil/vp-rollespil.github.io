{{title:Egelund}}
{{author:Laura Holmegaard}}
{{timestamp:2009-09-30T12:45:36Z}}
{{copyright:Egelund}}
Fæstningen '''Egelund''' i [[Nordlenet]] tilhører Lensgreve [[Marius Egeskjold]] og dennes familie. Borgen styres dog ikke af lensgreven selv, som er alt for godmodig til at skulle forsvare sin ejendom selv, men af hans ældste søn [[Sirius Egeskjold|Sirius]], som også har kommandoen over hirden. De få angreb som har fundet sted på Egelund, eller den nærliggende by [[Saltvang]], er alle blevet slået tilbage med en effektivitet og ubarmhjertighed, som har bevist overfor byernes borgere, og familiens fæstebønder, at de kan føle sig helt sikre… i hvert fald for farer der kommer i form af [[ork|orker]] og [[goblin|gobliner]] fra [[Vildmarken]].

Egelund er en gammel fæstning, og blev i sin tid bygget både for at forsvare [[Egeskjold|Egeskjoldslægtens]] land, men i høj grad også for at værne om den meget indbringende handelsby, som ligger så tæt på grænsen til [[Rustbjergene]], at alle andre adelsslægter i Nordlenet har kunnet være enige om, at det er lige ved at være for dristigt af Egeskjold-familien at gøre krav på det stykke jord.