<title>Den Emyrianske Mur</title>
<author>Laura Holmegaard</author>
<timestamp>2009-10-24T16:45:34Z</timestamp>
<text>&apos;&apos;&apos;Den Emyrianske Mur&apos;&apos;&apos; blev beordret påbegyndt af Kejser [[Frans III von Emyrendorf]] i år 1425 [[e.J.]] og stod færdigbygget i år 7 [[e.D.]] under Kejser [[Jakop IV von Emyrendorf]]. Den strækker sig fra grænsen mellem [[Nordlenet]] og [[Emyr]] videre til landets skel til [[Traegonn Sletten]] og adskiller derved hele det emyrianske kejserdømme fra [[Vildmarken]]. Ingen [[grønhuderne|grønhud]] har siden dens opførsel sat fod på [[emyriansk]] jord.

Muren blev bygget for at forsvare Emyrs grænse imod grønhuderne fra [[Rustbjergene|Rustbjergenes]] beboere, og dens skabelse har haft stor betydning for alle emyrianere. Det var for at finansiere det enorme bygningsværk, at Kejser Frans III opkøbte alle gårde i Emyr og deres tilhørende jord til én [[rigsmark]] per styk, så landbruget kunne effektiviseres og alle emyrianerne brødfødes.

Muren er 25 meter høj ved brystværnet, men dens tårne strækker sig 50 meter op i luften. Ti soldater kan gå skulder ved skulder på muren, og i tilfælde af angreb kan bavnerne i vagttårnene tændes, så soldaterne længere nede ad muren kan blive varslet i løbet af få øjeblikke.</text>
<copyright>Den Emyrianske Mur</copyright>
