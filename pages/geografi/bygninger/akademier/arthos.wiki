{{title:Arthos}}
{{author:Laura Holmegaard}}
{{timestamp:2010-01-15T11:08:11Z}}
{{copyright:Arthos}}
'''Arthos Akademi''' blev stiftet i [[Alvonsaria]] i år 1311 [[e.J.]] af [[tarkin|tarkinen]] [[Dorovian af Hetenza]].

Storfyrsten havde i et par år modtaget en del kritik af sine mere kulturelt orienterede undersåtter over, at han havde oprettet et krigsakademi ([[Almedes]] Akademi i 1292 e.J.) uden at tage højde for dets indvirkning på det image af [[Tharkien]], som Tarkin [[Kurik I af Sølvborg]] havde forsøgt at oprette med sin grundlæggelse af akademiet [[Meda]] i 1272. For at dulme sine landsmænds bekymringer lod Dorovian så Arthos stifte og opkalde efter sin søn, som storfyrsten også gav posten som rektor på akademiet.

Skolen er samfundsvidenskabeligt orienteret og underviser i fag som blandt andet antropologi, jura, politik, psykologi, retorik, sociologi og økonomi. Arthos er siden sin grundlæggelse blevet en af de to mest populære af Alvonsarias skoler, men ligger til stadighed i skarp konkurrence med [[Tancred]].