{{title:Ildens Træ}}
{{author:Laura Holmegaard}}
{{timestamp:2009-10-28T14:40:01Z}}
{{copyright:Ildens Træ}}
'''Ildens Træ''' er et helligt [[relikvie]] som blev skabt i 869 [[e.J.]] i [[Stormshede len]], da [[Sankt Helena af Rina]] under en duel med en [[dæmon]] bad [[Magiens Frue]] om at skænke hende et lys i [[præstinde|præstindens]] mørkeste stund.

Ildens Træ var en eg, der stod i flammer frem til år 904 e.J., hvor Sankt Helena døde. Da præstinden udåndede, begyndte luerne for første gang at fortære træets stamme, og snart var der kun en forkullet stub tilbage af det engang mægtige træ.

Pilgrimme valfarter stadig til Ildens Træ for at smøre asken fra stubben i panden, idet denne handling siges at bringe dem Rinas velsignelse.
Der er stadig en smule magi tilbage i de forkullede rester af Ildens Træ, for stubben er ikke blevet mindre, siden træet brændte ned, på trods af de mange troende som har taget dens aske med sig.