<title>Skyggernes Katedral</title>
<author>Laura Holmegaard</author>
<timestamp>2010-06-07T11:07:01Z</timestamp>
<text>&apos;&apos;&apos;Skyggernes Katedral&apos;&apos;&apos; er [[Girak|Giraks]] højtempel og ligger i [[Etos]]. De fleste [[girakker|girakkere]] ved, at højtemplet findes, og at det ligger under jorden, men det er langt fra alle, som er bekendt med, hvor nedgangene til dette underjordiske tempel befinder sig.

Nedgangene til kirken er for det meste mærket med specielle tegn, men da der findes så mange af disse i Etos, er man nødt til at kende betydningen af de enkelte for at kunne navigere efter dem. Desuden er det let at fare vild i den labyrint af gange, som omkranser selve templet, og derfor er det uhyre uklogt som uvedkommende at forsøge at tilvinge sig adgang til katedralen.

De, som har været i Skyggernes Katedral, er mere tilbøjelige til at beskrive stedet som en by end som et tempel, for den mægtige grotte rummer både huse, handelsboder, livlige kroer og stærkt befærdede gader foruden små altere til Girak overalt. Væggene er draperet med farvefulde tæpper og bannere, mens magisk lys sørger for, at alle kan se, selvom der også er skygger nok dernede.</text>
<copyright>Skyggernes Katedral</copyright>
