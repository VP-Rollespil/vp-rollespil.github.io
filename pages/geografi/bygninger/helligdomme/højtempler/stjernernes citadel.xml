<title>Stjernernes Citadel</title>
<author>Laura Holmegaard</author>
<timestamp>2009-10-25T10:09:53Z</timestamp>
<text>&apos;&apos;&apos;Stjernernes Citadel&apos;&apos;&apos; er [[Iorin|Iorins]] største kirker og har beliggenhed i [[Eislon]] ved siden af [[Moderens Sale]].

Templet betragtes som en af Eislons smukkeste bygninger. Den enorme, snehvide bygnings søjler gennemløbes af tusindvis af fine tråde af sølv og guld, der funkler ligegyldigt hvilken tid på døgnet, det er. Templets loft er desuden magisk, således at der i det sorte, buede hvælv funkler stjernerne evindeligt, som blev de betragtet på den skyfri himmel en frostklar vinternat. Når man går under denne velsignede stjernehimmel, finder man en ro i sjælen, som ingen lige har.

Derudover er kirken beskyttet af så ren og lys magi, at ingen, der bærer sandt mørke i sit hjerte, er i stand til at betræde dens jord.

Mange [[elver|elvere]], både krigere, lærde og almene borgere, kommer til dette tempel for at meditere og finde ro i en til tider travl hverdag. Ydermere er Stjernernes Citadel også et yndet observatorium for elvernes lærde og filosofer, for ikke nok med, at man her kan se stjernehimlen i alle døgnets timer ligegyldigt antallet af skyer på den rigtige himmel, men her er som bekendt også en fred, som kan skænke ro til hver en sjæl og som derved kan slippe tankerne fri.

Kirken er også hovedsæde for Iorins [[ypperstepræst]], [[højelver|højelveren]] [[Cíla]].</text>
<copyright>Stjernernes Citadel</copyright>
