{{title:Hetenza}}
{{author:Laura Holmegaard}}
{{timestamp:2009-10-27T08:04:05Z}}
{{copyright:Hetenza}}
'''Hetenza''' er den mægtigste af [[Tharkien|Tharkiens]] seks største havnebyer både hvad angår størrelse og militær styrke. Bystaten ligger i den nordvestlige del af [[Den Tharkinske Bugt]] og grænser op til [[Taeck]] mod vest og [[Dorenburg]] mod øst.

Bystaten er berømt for sin enorme hær som inkluderer både en mægtig flåde og de dygtigste infanterister i Tharkien. Endnu har denne hær aldrig tabt et slag om byen, og efterhånden har sørøvere og fjendtlige nationer lært ikke at forsøge at angribe Hetenza, på trods af at byen skulle være den rigeste i hele Tharkien.

Hetenzas torv er vidt berømt for sine mange eksotiske varer, som importeres fra hele [[Niraham]] af skibe og af handelskaravaner fra indlandet. Byen er også kendt for sit glasmageri, en kunst som dens håndværkere har importeret fra [[Zara'bash]].

Den nuværende regent af Hetenza er Fyrst [[Benoit III af Hetenza|Benoit III]].