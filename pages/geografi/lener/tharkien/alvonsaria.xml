<title>Alvonsaria</title>
<author>Laura Holmegaard</author>
<timestamp>2010-01-15T10:43:02Z</timestamp>
<text>&apos;&apos;&apos;Alvonsaria&apos;&apos;&apos; [udtales AL-von-SA-ri-ah] er en af [[Tharkien|Tharkiens]] seks største købstader og kendt i det ganske [[Niraham]] som et centrum for kunst og videnskab.

Byen ligger i den sydøstlige del af [[Den Tharkinske Bugt]] kun en uges sejlads fra [[Sølvborg]]. Byen er midtpunkt både for handel og viden, for mens det summer af liv i havnen hvor fiskere og handelsmænd er aktive dagen lang, syder det i lige så høj grad af liv i den mægtige bys indre gader.

Akademierne for kunst, kultur og forskning er den primære grund til Alvonsarias berømmelse og en kilde til en ikke så ringe del af byens rigdom. Mange unge adelsmænd bliver sendt til Alvonsaria fra resten af verden for at få en akademisk uddannelse, men også videnskabsfolk og kunstnere af enhver art trives i Alvonsarias varme klima og rolige omgivelser. De fire største akademier i Alvonsaria er [[Meda]], [[Arthos]], [[Tancred]] og [[Almedes]]. Også magi er en påskønnet og lettilgængelig kunstform i Alvonsaria, og [[Magiens Cirkel]] har også en stor skole ved navn [[Eriam]] i byen.

Befolkningen i denne stille havneby og dens tilhørende len er på ingen måde krigerisk anlagt, så i stedet for at bidrage til Tharkiens flåde med skibe og mandskab, betaler Alvonsaria i stedet en stor årlig pris til [[Hetenza]], som så stiller med dobbelt styrke på vegne af sig selv og akademibyen.

På trods af sin afslappede atmosfære og venlige befolkning er Alvonsaria dog ikke et rent vidunderby - staden er nemlig også kendt for sine billige vine, som har sendt mere end én ung adelsmand døddrukken ud i en gyde, og for sine mange fidusmagere.</text>
<copyright>Alvonsaria</copyright>
