<title>Vinterburg len</title>
<author>Laura Holmegaard</author>
<timestamp>2009-09-18T15:27:12Z</timestamp>
<text>[[Fil:Vinterburg_len.jpg|thumb]]
&apos;&apos;&apos;Vinterburg len&apos;&apos;&apos; er det fattigste i hele [[Narabonds rige]], og det dårligst vedligeholdte.

Lenet, som grænser op til [[Santillia]] mod vest og [[Nordlenet]] mod øst, er i løbet af de sidste par hundrede år forfaldet grundet dårlig administration, diverse uheldige omstændigheder og generel uagtsomhed fra stormændenes side. Lensgreve [[Wilhelm Vinterburg]], lenets bestyrer, arvede mere gæld fra sin fader end hele lenets jorde og gårde var værd, og har heller ikke selv været i stand til at trække sine undersåtter, og sig selv, op ad fattigdommens søle på trods af alskens anstrengelser. Rygter om lensgrevens egen inkompetence florerer ganske vist også ved såvel hoffet som omkring middagsbordet hos enhver familie, der beskæftiger sig med politik og økonomi, så der er heller ingen andre stormænd, som ønsker at bakke op om den allerede dybt skyldbundne adelsmand.

Bønderne i Vinterburg er lige så forarmede som deres fallerede herre, og selvom jorden i lenet ikke er værre eller bedre end den er i eksempelvis [[Ravnsburg len]], er de arbejdsomme agerdyrkeres afkast knap nok tilstrækkelig til at holde dem fra sultegrænsen, for skatterne og afgifterne i lenet er meget høje. Som en direkte følge heraf ynder de fleste handlende også at styre udenom hovedstaden [[Vinterburg]], og lenets situation forværres derved måned for måned.</text>
<copyright>Vinterburg len</copyright>
