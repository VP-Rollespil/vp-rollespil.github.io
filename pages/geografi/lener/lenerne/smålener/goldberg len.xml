<title>Goldberg len</title>
<author>Laura Holmegaard</author>
<timestamp>2009-10-25T19:08:57Z</timestamp>
<text>[[Fil:Goldberg_len.jpg|thumb]]
&apos;&apos;&apos;Goldberg len&apos;&apos;&apos; siges at være det største i hele [[Vestlenet]], selvom det er usikkert, om det vitterligt er Goldberg eller nabolenet, [[Fyrreborg]], som strækker sig over mest jord. De to lener har altid haft et forhold som bærer præg af en vis rivaliseren, men er ikke desto mindre er de på god fod med hinanden.

Dersom Fyrreborg har specialiseret sig i skovhugst, der har Goldberg i stedet haft sin opmærksomhed rettet imod sin lange grænse til [[Darconien]] og til [[Rustbjergene]]. Ikke mindre end otte minebyer ligger oppe i [[Slaggebjergene]], mens der til gengæld ikke ligger nogen bemærkelsesværdige bygder inde i landet, som består mest af skov, slette og hede. Agerbrug har aldrig rigtig slået igennem i Goldberg, men det råder minedriften kraftigt bod på, thi den har gjort Goldberg len til det rigeste i hele landet.

Selvom der ikke er nogen der kan huske så langt tilbage, siges det blandt de ældste [[lener|lenere]], at Goldberg len i sin tid har haft utallige skærmydsler med [[dværg|dværgene]] over retten til de årer, som de lenske minearbejdere har brudt af. Efter talløse forhandlinger og kompromiser fik lensmændene omsider lov til at drive bjergværksdrift i de fjelde, som ligger på den svært definerbare grænse imellem dværgenes og Narabonds lande. Alligevel forblev forholdet mellem dværge og mennesker højspændt og faretruende, indtil [[Narabondslægten|Narabondslægtens]] tilbagevenden i år 1400 [[e.J.]]

I dette år skete det jo, at [[Filip I Narabond]], den sidste ætling af [[Narabond|Narabonds]] blodlinje, vendte tilbage til tronen, efter at slægten i 335 år var troet uddød. Kong Filip I ønskede, at fordrive de [[ork|orker]] som havde benyttet sig af, at [[Lenerne]] var uden reelt styre, til at strømme til [[Nordlenet]] i hobetal. For at kunne påbegynde et korstog havde kongen dog brug for økonomisk støtte, og da [[Aurumcana-klanen]] fra Darconien tilbød ham denne kvit og frit, anerkendte Kong Filip I deres gavmildhed ved til gengæld at forære familien Goldberg len.

Dværgene indsatte derefter [[Murgo Aurumcana]] som lensgreve, og i de følgende 80 år fik mennesker og dværge et helt venligt forhold til hinanden i Goldbergs minebyer. Mange dværge arbejdede side om side med de menneskelige arbejdere i minerne, og lensmændene lærte et og andet om håndværk og minedrift fra deres dygtige fæller, selvom dværgene som i de fleste andre henseender var meget hemmelighedsfulde. Også tilbedelsen af dværgenes stamfader, [[Djorka]], er mere udpræget i Goldberg end i noget andet len, eftersom meget af dværgenes kultur har smittet af på menneskenes her.

Idyllen varede dog kun til år 7 efter [[Dommedag]], hvor det kom frem, at den daværende lensgreve stod bag eksporten af store mængder af [[sortstål]] fra Slaggebjergenes lenske miner til Darconien, hvilket naturligvis ikke huede rigskansleren særlig meget. Murgo Aurumcana blev afsat fra posten som lensgreve, hvorefter [[Valdemar Hvidsten]], Hertug [[Arlan Hvidsten|Arlan Hvidstens]] lillebror, hurtigt fik overdraget embedet.

Det siger sig selv, at dværgene ikke fandt dette træk fra [[Hvidsten|Hvidstenslægten]] og rigskansler [[Victor van Hessen|Victor van Hessens]] side spor morsomt, og resultatet blev, at dværgene øjeblikkeligt afbrød enhver forbindelse mellem [[Goldstein]] og [[Bergstadt]], mens størstedelen af deres minearbejdere og håndværkere straks forlod den lenske hovedstad over bjerget og vendte tilbage til Darconien.

Siden har forholdet mellem Darconien og Goldberg været lige så anspændt som i de gamle dage, hvis det da ikke er blevet værre!
Heldigvis er dværgene økonomiske nok til at vide, at de ikke kan boykotte hele [[Narabonds rige]], så de har stillet sig tilfredse med at statuere et eksempel med Bergstadt, Lenernes vigtigste handelsforbindelse til Darconien. Deres forhold til rigskansler van Hessen og Hvidsten-familien er langt fra godt, men til trods for dette, fortsætter Darconien med at handle med de øvrige minebyer i Goldberg len og resten af Lenerne.</text>
<copyright>Goldberg len</copyright>
