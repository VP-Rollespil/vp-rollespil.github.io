{{title:Fyrreborg len}}
{{author:Laura Holmegaard}}
{{timestamp:2009-09-18T13:55:41Z}}
{{copyright:Fyrreborg len}}
[[Fil:Fyrreborg_len.jpg|thumb]]
'''Fyrreborg len''', som i sin tid blev navngivet ud fra den store eksport af tømmer som kendetegnede området, har kun en enkelt større by indenfor sine lensgrænser, men yderligere adskillige tømmerkolonier. På trods af, hvad man skulle tro ud fra navnet, er det ikke kun fyrretræer som bliver fældet og hugget om i disse nybygder – også løvtræer må give efter for skovarbejdernes øksehug – men er ikke desto mindre den primære handelsvare, eftersom stammerne både er nemme at forarbejde og meget talrige.

Efterhånden som skoven er blevet hugget ned, er der selvfølgelig også blevet opdyrket marker og enge i lenet, men derudover gør lensgreven, [[Van Rømmel]], en stor indsats for at plante nye poder på de steder, hvor hans folk fælder. Der er delte meninger om, hvorfor Lensgreve Rømmel gør sig så store anstrengelser for at opretholde skoven: Den ene af de to mest udbredte er, at han enten er en fremsynet og betænksom mand, som ønsker at skoven skal forblive af samme omfang som den er nu, så hans arbejderes efterkommere i al evighed vil kunne følge i deres forfædres fodspor. Den anden teori er, at lensgreven har modtaget nogle særdeles utilfredse elviske budbringere i sit hjem, som har sagt ham et alvorsord eller to angående, hvad [[Santillia|Santillias]] folk mener om skovhugst, og især den som foregår nær grænserne til deres hellige skov.

På grund af den sidstnævnte spekulation er [[elver|elvere]] generelt ikke særlig vellidt i Fyrreborg len. Befolkningen har desuden haft en del skærmydsler med skovfolket fra tid efter anden, og derfor ikke opfatter elvernes tilstedeværelse på deres jord som andet end optræk til ballade.

Hovedstaden i dette len er byen [[Fyrreborg]].