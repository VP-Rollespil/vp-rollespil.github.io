<title>Sydlenet</title>
<author>Laura Holmegaard</author>
<timestamp>2009-09-18T15:37:01Z</timestamp>
<text>[[Fil:Sydlenet.jpg|thumb]]
&apos;&apos;&apos;Sydlenet&apos;&apos;&apos; er det storlen i [[Lenerne]], der som navnet røber ligger længst mod syd på grænsen til [[Paravien]] og [[Højsletten]], mens [[Darconien|Darconiens]] bjerge rejser sig mod vest og [[Emyr]] mod øst.

Sydlenet bestod indtil for omkring et årti siden af mange marker og flere velfungerende bondebyer, men efter den mystiske tåges opdukken ved [[Dommedag]], er flere af markerne forfaldet og blevet til hede, mens adskillige byer er blevet overladt til nedgang og ruin. Der er nu kun syv byer tilbage i lenet som er værd at nævne, på trods af, at handel engang var drivkraften i dette kæmpe landområde.

På grund af byernes forfald, har skov og krat også haft større frihed til at tilbageerobre visse dele af landet, og den tætte tåge der stadig kryber igennem lenet gør også sit til, at Sydlenet synes mere vildt og uciviliseret dag for dag.

Sydlenet var engang kendt som et stort handelslen, og huser stadig mange betydningsfulde handelsfamilier, deriblandt [[Dúrenslægten]] og [[Sydroseslægten]].</text>
<copyright>Sydlenet</copyright>
