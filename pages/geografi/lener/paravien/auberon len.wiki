{{title:Auberon len}}
{{author:Laura Holmegaard}}
{{timestamp:2009-10-27T15:29:23Z}}
{{copyright:Auberon len}}
'''Auberon len''' er ansvarlig for uddannelsen af størstedelen af [[Paravien|Paraviens]] beredne styrker. Lenet grænser op til [[Darconien]] og [[Sydlenet]] mod nord, til [[Idris len]] mod vest, til [[Heilyn len]] mod øst og til [[Caer len]] mod syd.

Lenets hovedstad er [[Eachann]], som også er hovedsædet for [[Sankt Nimranns Akademi]], der bestyres af lensherren Sir [[Haldor Auberon|Haldor Auberons]] søn, Sir Arion. Det er dette akademi, som er lenets primære indtægtskilde og samtidig også det sted, hvor mange af rigets bedste krigere bliver uddannet. Udlændinge som ønsker at lære den paraviske krigskunst, opsøger ofte rytterakademiet og betaler dyrt for de utrolige færdigheder, som de kan opnå her gennem mange års træning.

I bjergene på grænsen til Darconien udvindes der mange metaller, som smedene i Eachann former til jernstænger, der kan købes af folk, som ikke vil begynde arbejdet med at lave sværd fra bunden. Dette er lenets største eksportvare, for dets markers udbytte er for det meste magert og rækker kun til bøndernes eget forbrug.