<title>Einion len</title>
<author>Laura Holmegaard</author>
<timestamp>2010-03-27T11:29:47Z</timestamp>
<text>&apos;&apos;&apos;Einion len&apos;&apos;&apos; er et af [[Paravien|Paraviens]] mest østlige lener, og er kendt for sin fantastiske smedekunst. Lenet grænser op til [[Seren len]] mod vest, til [[Neirin len]] mod nord, til [[Højsletten]] mod vest og til [[Tharkien]] mod syd.

Hovedstaden i Einion er smedebyen [[Gobán]], som ligger i det bælte af marker som skærer sig igennem [[Verdensskoven|Den Nye Verdensskov]]. Byen er berømt for sine legendariske smedekunst og beboes hovedsagligt af håndværkere og riddere. Smedene fra Einion rygtes at kunne skabe alt af metal, og nogle siger sågar, at visse mestre fra dette len har lært af [[elver|elverne]] i skoven og kender til kunsten at forarbejde [[areniel]], elverstål.

Skoven omkring Gobán svinder hurtigt, men Einionfamilien har altid forstået at plante træer, hvor de fælder dem og står derfor på tålelig fod med skovens elvere, så skovhuggerne kan arbejde uden fare for at miste liv og lemmer. Lensfruens, Lady [[Jaliena Einion]], tipoldefader, [[Johannes Einion]], har derudover også indgået en aftale med den stadig levende skovelviske stammeleder [[Lysning]] for flere hundrede år siden, om at paraverne ikke ville drive overdreven hugst på skoven. Ikke alle lokale er lige glade for denne aftale, men Jaliena står ved sin forfaders ord og tvinger med hård hånd sine fæstebønder til at overholde aftalen.</text>
<copyright>Einion len</copyright>
