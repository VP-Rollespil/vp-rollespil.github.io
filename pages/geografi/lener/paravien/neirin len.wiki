{{title:Neirin len}}
{{author:Laura Holmegaard}}
{{timestamp:2009-09-29T12:27:53Z}}
{{copyright:Neirin len}}
'''Neirin len''' er et af de østligste af [[Paravien|Paraviens]] lener, og gæstes ofte af rejsende som drager langs [[Pilgrimsruten]] enten til eller fra [[Højsletten]]. Lenets grænser ligger op til [[Heilyn len]] mod vest, til [[Sydlenet]] mod nord, til [[Højsletten]] mod vest, til [[Einion len]] mod sydøst og til [[Seren len]] mod sydvest.

Neirins hovedstad er fæstningsbyen [[Hektor]], hvor lensherren Sir [[Varian Neirin|Varian Neirins]] familie residerer. Ridderen selv tilbringer dog størstedelen af sin tid på sit gods, [[Tusmørkehjem]], som ligger langt inde i [[Verdensskoven|Den Nye Verdensskov]].
Hektor er både handelsby og centrum for mange af de folkelige nyheder, som løber igennem både Neirin og de omkringliggende lener, for hertil kommer de fleste af de pilgrimme, som skal videre ud i Paravien, og bønderne som handler på Hektors marked, fører derefter deres tidener videre med sig, når de rejser tilbage til deres gårde og landsbyer.

Lenet består primært af skov, men den del af landet som ikke er dækket af lunde, er opdyrkede marker. Lenet er et af Paraviens fattigste, for det har ingen stor indtægtskilde på trods af de gode muligheder for skovbrug. [[Elver|Elverne]] holder stadig godt på deres skov, og Sir Varian siges at være på forholdsvis dårlig fod med dem, selvom [[Sissianna|Sissiannas]] folk og ridderen stadig er i forhandlinger om en våbenhvile.