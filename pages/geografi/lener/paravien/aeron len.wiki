{{title:Aeron len}}
{{author:Laura Holmegaard}}
{{timestamp:2010-03-27T11:22:13Z}}
{{copyright:Aeron len}}
'''Aeron len''' er et af de lener i [[Paravien]], som er mest berømt for sin fremstilling af vin, hvilket ikke siger så lidt i det land, som siges at være oprindelsessted for [[Niraham|Nirahams]] bedste drikke. Lenet grænser op til [[Drystan len]] mod nord, til [[Mared len]] mod vest, til [[Eilun len]] mod syd og til [[Darconien]] mod øst.

Lenets hovedstad er [[Meli]], en markedsby med tilhørende fæstning. Byen er primært blevet rig på eksport af vine, for lensfruen Lady [[Leah Aeron]] har kæmpet længe for, at hendes lens vinproduktion skulle få det solide omdømme i resten af Niraham, som det har den dag i dag, og hun er ikke sen til at drage nytte af den gode omtale.

Aeron handler også med sten, da lenet råder over adskillige stenbrud langs grænsen til dværgenes rige, men det er stadig den søde bærvin, som Aeron er mest kendt for.