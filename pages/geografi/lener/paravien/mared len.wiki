{{title:Mared len}}
{{author:Laura Holmegaard}}
{{timestamp:2009-09-19T19:52:08Z}}
{{copyright:Mared len}}
'''Mared len''' er det len i [[Paravien]], som har den længste kyststrækning. Det grænser op til [[Drystan len]] mod nord, til [[Aeron len]] og [[Eilun len]] mod øst og til [[Ilings Sø]] mod vest syd.

Den store havneby [[Vesterbugt]] er Mareds hovedstad og hjem til Sir [[Andor Mared]], som er lensherre her. Mared er kendt som et len, hvor størstedelen af befolkningen er fiskere, og bønderne beskæftiger sig udelukkende med korn og rodfrugter, men overhovedet ikke med druer, som det ellers er tradition at gøre i Paravien.

Der udvindes meget salt og ler på denne landstrækning, især den nordlige del af lenet, som grænser op til Drystan len, hvor der også ligger mange lergrave.