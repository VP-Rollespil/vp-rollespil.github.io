<title>Bethan len</title>
<author>Laura Holmegaard</author>
<timestamp>2009-09-29T13:52:19Z</timestamp>
<text>&apos;&apos;&apos;Bethan len&apos;&apos;&apos; er mest kendt for at være det len i [[Paravien]], som har de tætteste bånd til troldmandsordnen [[Magiens Cirkel]]. Lenets grænser ligger op til [[Muirín len]] mod nordøst, til [[Urien len]] mod øst, til [[Tharkien]] mod syd og til [[Ilings Sø]] og øen [[Iona]] mod vest.

Hovedstaden i lenet er byen [[Bethan]], hvor man i folkemunde siger, at den oprindelige Sir Bethan af [[Nimranns Riddere]] faktisk blev født, og hvor lensherren, Sir [[Philip Bethan]], nu residerer. Et akademi for Magiens Cirkel blev grundlagt i byen i år 8 [[e.D.]], og Sir [[Melchior Caer|Melchior Caers]] lillebror, Mester [[Arthur Caer]], blev gjort til [[forstander]] for skolen. Dette har både styrket Bethan lens bånd til [[Højborgen]] såvel som til [[Cirklen]].

Lenet ligger ud mod havet og har gode handelsforbindelser til [[Plen]], som har deres egne handelsstationer på Iona. Også Tharkien handler meget med Bethan, som bytter tømmer og ler til gengæld for olie, parfume, marmor og andre eksotiske varer.</text>
<copyright>Bethan len</copyright>
