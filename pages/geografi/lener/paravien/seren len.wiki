{{title:Seren len}}
{{author:Laura Holmegaard}}
{{timestamp:2010-03-27T11:24:24Z}}
{{copyright:Seren len}}
[[Fil:Seren_len.jpg|thumb]]
'''Seren len''' er kendt som det len i [[Paravien]], som har det bedste forhold til de [[elver|elvere]], som bor i [[Verdensskoven|Den Nye Verdensskov]]. Lenet grænser op til [[Heilyn len]] mod nordvest og [[Neirin len]] mod nordøst, til [[Maël len]] mod vest, til [[Einion len]] mod øst og til [[Tharkien]] mod syd.

Serens hovedstad er [[Eirian]], hvor Nimarkirken [[Sankt Lindes Katedral]] er omdrejningspunkt for en stor del af byens midlertidige beboeres liv. Tempelskolen trækker hvert år adskillige pilgrimme til Eirian, og mange af dem ender også som studerende på skolen, deriblandt lensfruen [[Ayelet Seren|Ayelet Serens]] eneste barn, [[Jarek Seren|Jarek]].

Lady Ayelet er kendt for sin store dedikation til [[Nimar]] og er meget vellidt af sine bønder for sit fredelige og milde gemyt. Blandt andet er det lykkedes ridderen at opretholde det nærmest venskabelige forhold til elverne i [[Stjerneskov|Stjerneskoven]], som hendes oldefar fik stablet på benene for mange årtier siden, på trods af Paraviens generelt ringe forhold til Den Nye Verdensskovs elviske beboere.