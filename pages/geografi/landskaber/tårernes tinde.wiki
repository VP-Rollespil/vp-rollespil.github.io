{{title:Tårernes Tinde}}
{{author:Laura Holmegaard}}
{{timestamp:2009-11-26T17:17:59Z}}
{{copyright:Tårernes Tinde}}
'''Tårernes Tinde''' ligger i [[Roul-Assin]] på grænsen til [[Rustbjergene]]. Selvom størstedelen af bjerget er dækket af skov, er der ryddet et område ved dets fod, hvor et malmbrud med en dertilhørende mineby ved navn [[Darun]] er blomstret op. Byen er under konstant overvågning af Tårernes Tindes [[cirkel|druidecirkel]], som holder nøje øje med, at minedriften ikke går over gevind, og som derudover vogter den hellige stencirkel på toppen af bjerget, hvor de lokale stadig holder årstidernes offerfester i hævd.

Ud over at være Roul-Assins største kilde til jern er Tårernes Tinde også berømt som stedet, hvorfra [[Frederik Storm|Frederik Storms]] legendariske sværd [[Malmtand]] stammer.