{{title:Ilings Sø}}
{{author:Laura Holmegaard}}
{{timestamp:2009-10-29T11:51:22Z}}
{{copyright:Ilings Sø}}
'''Ilings Sø''' er navnet på det hav, som omgiver øen [[Plen]]. Det grænser op til næsten al den kyst, som befinder sig imellem indgangen til [[Den Tharkinske Bugt]] og skellet mellem [[Darconien]] og [[Rustbjergene]]. Mod nord grænser oceanet op til [[Ishavet]] og mod syd til [[Det Tharkinske Hav]].

Ilings Sø er et område, som især er rigt på sild og torsk, men også svært at krydse om vinteren, hvor hårde storme raser især omkring Plen, men også langs [[Paravien|Paraviens]] og Darconiens kyster.

Farvandet er frit i den forstand, at intet land gør krav på det, fordi ingen af de tilstødende riger har nogen søstærk hær, som kan håndhæve et sådan krav. De plenske fiskere har deres banker i fred, og det samme gælder for de paraviske, mens [[dværg|dværgene]] er ret så ligeglade med havet og lader paraverne "høste" langs deres kyst mod et mindre afdrag.