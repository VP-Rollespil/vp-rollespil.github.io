<title>Ishavet</title>
<author>Laura Holmegaard</author>
<timestamp>2009-10-29T12:02:13Z</timestamp>
<text>&apos;&apos;&apos;Ishavet&apos;&apos;&apos; er navnet på det ocean, som omgiver øen [[Norrland]]. Det grænser også op til halvdelen af [[Rustbjergene|Rustbjergenes]] kyst, og har skel til [[Ilings Sø]] mod syd og [[Stormdybet]] mod øst.

Farvandet har fået sit navn efter de gigantiske isbjerge, som dominerer den nordvestlige del af havet, altså det område som støder op til Norrland. Her kan det være livsfarligt at færdes med skib, selv for en stedkendt, men det forhindrer ikke de lokale i at fiske i havet eller jage sæler på isen alle tider på året. På trods af kulden er der et rigt dyreliv under vandoverfladen, som bidrage med en substantiel del til de kystboende [[norrlænding|norrlændinges]] kost.

Både Norrlands beboere og [[ork|orkerne]], som lever langs kysten i Rustbjergene, gør krav på Ishavet, men efter utallige skærmydsler er de to folkefærd stiltiende blevet enige om, at hver race kan gøre krav på den del af oceanet, som grænser op til deres hjemstavn. Dette forhindrer dog ikke norrlændingene i at tage på togter til Rustbjergenes kyster, hvilket kun kan opfattes som en afklapsning af orkerne snarere end som et egentlig plyndringstogt, idet norrlændingene sjældent får andet ud af deres anstrengelser, end tilfredsstillelsen ved at sætte sig i respekt hos de noget mindre sødygtige [[grønhud|grønhuder]].</text>
<copyright>Ishavet</copyright>
