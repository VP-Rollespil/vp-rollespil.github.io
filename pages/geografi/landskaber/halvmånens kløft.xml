<title>Halvmånens Kløft</title>
<author>Laura Holmegaard</author>
<timestamp>2010-01-08T08:11:26Z</timestamp>
<text>&apos;&apos;&apos;Halvmånens Kløft&apos;&apos;&apos; er en sagnomspunden dal i en lige så legendarisk bjergkæde, skønt ingen med sikkerhed kan sige, hvor den engang lå. Det var her, at [[Nimar|Nimars]] [[mirner|mirnere]] opførte det første tempel til Nimar, som [[Jarco]] en dag blev ført til.

Historien fortæller, at templet var fuldstændigt rundt, og at bjergkæden omkring det dannede en rombe. Således blev Nimars symbol dannet, og kirken var den helligste af alle steder på [[Niraham]], som var viet til Nimar. En af Jarcos disciple, [[Hans-Emil]], stiftede en orden kaldet [[Livets Vogtere]], hvis eneste formål i livet skulle være at beskytte templet og at hengive sig til [[den Hvide Herre]]. Men oprettelsen af denne orden gjorde mere skade end gavn, for da [[Fanabina]] så disse [[menneske|menneskers]] hengivenhed overfor Nimar, blev hun jaloux og sendte sine tjenere for at udradere Livets Vogtere.

&apos;&apos;Slaget ved Halvmånens Kløft&apos;&apos;, som stod mellem Nimars og Fanabinas tilbedere for mere end 1,400 år siden, blev langt og blodigt. Til sidst sejrede Fanabinas tjenere dog, og som hævn for den forbitrelse, som Livets Vogtere havde forsaget [[den Sorte Moder]], forbandede Fanabinas præster alle medlemmerne af ordenen til for evigt at vandre som udødelige i kløften, som omgav Nimars første tempel.

Da Nimar så dette, skulle han i følge legenden havde besluttet, at intet væsen nogensinde igen måtte komme til at lide, som de faldne tilhængere af Livets Vogtere nu led, for at beskytte hans helligdom, for livet er dog mere værd end nogen bygning gjort af sten. Derfor bad Nimar sin ven [[Gasnian]], [[Vindens Herre]], om at blæse en sandstorm op, som kunne dække hele Halvmånens Kløft og de bjerge, som omgav den. Dette gjorde Gasnian, og ingen har siden vidst, hvor Halvmånens Kløft stadig ligger begravet under et hav af sand.</text>
<copyright>Halvmånens Kløft</copyright>
