<title>Ommosaidistriktet</title>
<author>Laura Holmegaard</author>
<timestamp>2010-06-14T06:01:49Z</timestamp>
<text>&apos;&apos;&apos;Ommosaidistriktet&apos;&apos;&apos; udgør den nordvestlige del af [[Højsletten]]. Det var her, [[Zacharias af Gasnian|Zacharias den Vise]] kom fra og vendte tilbage til efter sin død. Han blev begravet under [[Det Grå Kapel]], hvilket har gjort distriktets hovedstad [[Daliaron]] til et ligeså stort valfartsmål for Gasniantro som [[Sandhedens Bastion]] i [[Badra]], [[Zara&apos;bash]].

Ommosai er et af de mest frugtbare områder i verden: De [[Sydlenet|sydlenske]] marker og [[Paravien|paraviske]] vingårde glider direkte over i Højslettens samme. Når man kommer længere ind i landet, hvor regnen bliver sjældnere, trives det sejlivede græs, som kvæget nyder godt af, i den gode lerjord, før man kommer ind i det for alvor regnfattige [[Djanndistriktet|Djanndistrikt]].

Mange mener, at den næringsrige jord og det tempererede klima i Ommosai er for godt til at spilde på korn, og beboerne er derfor gået over til at opdyrke de dyrere afgrøder som oliven og druer. Der er næsten ingen skove i dette distrikt, da de alle er blevet brændt for at skaffe plads til markerne. 

[[Rina]] er en yndet guddom blandt de mange landbrugere for den frugtbarhed, som hun har velsignet landet med, og [[ommosaianer|ommosaianerne]] kan da også prale af at fejre Rinas septemberhøstfest med maner. Selveste Rinas [[ypperstepræstinde]], [[Freia]], åbner festen, holder taler og prædikener i Rinas højkirke [[Gyldensale]] og deltager generelt som den første og den muntreste i den enorme fest, som har samlet Rinatilbedere fra hele distriktet i byen [[Gjenera]].</text>
<copyright>Ommosaidistriktet</copyright>
