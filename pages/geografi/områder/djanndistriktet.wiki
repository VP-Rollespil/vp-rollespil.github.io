{{title:Djanndistriktet}}
{{author:Laura Holmegaard}}
{{timestamp:2010-06-14T05:51:20Z}}
{{copyright:Djanndistriktet}}
'''Djanndistriktet''' er det mest centrale distrikt på [[Højsletten]]. Alle landets store handelsruter løber gennem dette område. Distriktet består hovedsageligt af [[Djannsletten]].

Da dette områdes geografi ikke giver mulighed for at udvinde ressourcer, har man har forsøgt at gøre egnen attraktiv ved at betone den handel og det rige byliv, der følger med de betragtelige bebyggelser, som er skudt op på den flade slette. Væsentligst er selvfølgelig regeringsbyen [[Arsameia]] med [[Lysets Katedral]], hvor [[de Ti Sande guder|de Ti Sande guders]] [[ypperstepræst|ypperstepræster]] samles hvert fjerde år, men det østligt liggende handelscenter [[Taraion]] med [[Aram|Arams]] højtempel, [[Handlens Hus]], er også af stor betydning.

Da traditionen helt tilbage fra [[Jarco|Jarcos]] tid dikterer, at enhver by på Højsletten skal kunne være selvforsynende, er der gravet mange brønde Djanndistriktet i et forsøg på at skaffe vand nok til jorden, men i takt med at befolkningstilvæksten er steget, er det blevet mere og mere urealistisk at forsyne plantagerne med tilstrækkelig overrisling, og de gartnerier, der nu er tilbage i området, er nærmest symbolske. I stedet har man valgt at bygge en tilstrækkeligt stor mængde kornkamre i distriktet til at kunne opbevare fem års forbrug, så man havde noget at stå imod med, skulle ulykken ske. 

Grundet katedralernes tilstedeværelse og det store fokus på handel er [[Aram]] og [[Nimar]] de foretrukne guder i Djanndistriktet. [[Fanabina]] har også en del tilbedere, det er blot svært at få tal på dem, da flere af dem i [[Løgnens Frue|Løgnens Frues]] sande ånd ikke bekender sig til hende åbenlyst.