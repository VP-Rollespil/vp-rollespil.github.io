{{title:Vildmarken}}
{{author:Laura Holmegaard}}
{{timestamp:2009-09-18T15:24:42Z}}
{{copyright:Vildmarken}}
Det område som ligger imellem [[Rustbjergene]] og dets menneskelige naboriger kaldes for '''Vildmarken'''. Denne strækning går hele vejen fra [[Darconien|Darconiens]] grænse til [[Lenern|Lenerne]], forbi [[Roul-Assin]], videre forbi [[Emyr]] og rundt langs bjergenes grænse til [[Traegonn Sletten]]. Vildmarken er et område, som hverken mennesker eller grønhuder har gjort krav på, og et meget farligt sted at færdes.
Eftersom hverken grønhudernes eller menneskene kan befæste den strækning, som kaldes Vildmarken, er dette område blevet kendt som et ingenmandsland, og selv Emyr har opgivet at erobre det. De gange, hvor menneskene har forsøgt at bemægtige sig Vildmarken, er de bare blevet slået tilbage igen af grønhuderne, og det samme har gjort sig gældende hver eneste gang orkerne har forsøgt at lave et lignende nummer.

Selvom ingen af menneskenationerne gør krav på Vildmarken, ligger der stadigvæk flere små landsbyer og bastioner over grænsen. Disse bebyggelser må ofte udstå angreb fra jagende orker, og bliver sjældent særlig gamle.

Også [[traegonner|traegonnerne]] krydser af og til skillelinjen imellem Traegonn og Vildmarken, når de græsser deres rener, og for de som lever nær Vildmarken, er livet ofte barskt og præget af kamp.