{{title:Ene Hede}}
{{author:Laura Holmegaard}}
{{timestamp:2010-09-05T16:22:00Z}}
{{copyright:Ene Hede}}
'''Ene Hede''' ligger i [[Østlenet]] på grænsen til [[Tiefwald len]] i [[Emyr]]. Den store slette er en del af adelsslægten [[Arild|Arilds]] baroni og omgiver landsbyen [[Gavl]] i alle andre retninger end vest. Heden benyttes nutildags til fåreavl og studeopdræt, men dele af den benyttes også til agerbrug, om end med stort møje og besvær fra bøndernes side.

Ene Hede er berømt som det sted, hvor slaget mellem den lenske hær og en overvældende emyriansk fjende stod i år 1071 [[e.J.]], da Emyr forsøgte at indtage Lenerne i kongefamiliens fravær. Den lenske hær var i kraftigt undertal og blev ledet af den lenske [[jarl]], [[Henrik Ravnssøn]], og [[marsk|marsken]] [[Sigmund Arild]], og skønt begge brave mænd ifølge udregningerne burde være faldet sammen med deres soldater i fædrelandets forsvar, lykkedes det [[lensmand|lensmændene]] ikke bare at modstå [[emyrianer|emyrianernes]] angreb, men også at tilføje Emyrs hær svære tab. Historikerne skønner, at begge hære mistede omtrent halvdelen af sine soldater, inden emyrianerne blæste til retræte, hvilket må siges at være lidt af et [[mirakel]], eftersom emyrianerne var i kraftigt overtal i forhold til den lenske hær.

Siden er [[slaget på Ene Hede]] netop blevet omtalt som et mirakel: Lensmændene fastholder, at [[Nimar]] holdt hånden over sit udvalgte land og skænkede dem krigslykken, mens man i Emyr er af den opfattelse, at nederlaget bør betragtes som en lærestreg fra [[Ragil]], som ønsker, at hans udvalgte folk kæmper ivrigt med liv og [[sjæl]], i stedet for nærmest ligegyldigt at begive sig ud for at slå en tydeligvis underlegen fjende.

Sigmunds Arilds efterkommere, som nu ejer heden, forventer dog ingen lignende guddommelig indgriben, hvis emyrianerne skulle angribe igen, og derfor er det blevet bygget vagttårne langs Ene Hedes grænser, mens spejdere patruljerer området og budbringere til hest holder sig klar alle døgnet timer, så advarslen lynhurtigt kan blive spredt i landet og nå ind til Kongebyen, hvis emyrianerne angriber igen.