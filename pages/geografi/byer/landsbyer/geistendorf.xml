<title>Geistendorf</title>
<author>Laura Holmegaard</author>
<timestamp>2010-08-25T14:40:02Z</timestamp>
<text>&apos;&apos;&apos;Geistendorf&apos;&apos;&apos; er lenshovedstad i [[Geistendorf len]] i [[Emyr]]. Byen er, til sine indbyggeres store fortrydelse, vidt berømt som stedet, hvor sagnhelten [[Erik Langekniv]] blev dømt, henrettet og genopstod. Siden Langeknivs genopstandelse, er Geistendorf meget uvilligt blevet til et helligsted for [[girakker|girakkere]] på samme måde, som [[Lysets Katedral]] på [[Højsletten]] er det for tilbederne af [[de Ti Sande guder]].

Geistendorf er kun en lille by sammenlignet med mange andre lenshovedstæder, men ikke desto mindre har staden kejserens og senatets højeste årvågenhed, da pilgrimmenes tilstedeværelse i Emyr langt fra er påskønnet i et land, som straffer tilbedelse af [[Girak]] med døden. Derudover gæstes byen også ofte af adelige og rige folk, som med kongens tilladelse jager vildtet i skoven [[Geistenwald]].

Området omkring Geistenwald har siden Erik Langeknivs død været hjemsted for adskillige kriminelle. Lykkeligvis for de vrede beboere i byen opfører både pilgrimmene, som trods alt er nødt til at rejse inkognito for at undgå henrettelse, og de mange stimænd i skoven sig for det meste eksemplarisk, og på nuværende tidspunkt er det kun ordensmagten, som stadig gør sig umage for at fjerne de mange halvmånesymboler, der repræsenterer Girak, og som konstant dukker op i byen enten i form af indgraveringer, malet med sod eller blod eller som bannere, der pludselig hænger i træerne nærmest byen.</text>
<copyright>Geistendorf</copyright>
