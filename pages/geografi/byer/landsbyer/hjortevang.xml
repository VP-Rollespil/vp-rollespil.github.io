<title>Hjortevang</title>
<author>Laura Holmegaard</author>
<timestamp>2009-10-29T14:01:07Z</timestamp>
<text>&apos;&apos;&apos;Hjortevang&apos;&apos;&apos; er en lille by, som ligger midt i [[Ærskov]], flere dagsrejser borte fra [[Kongevejen]], hvorpå handelskaravanerne færdes. Den af en af de tre navngivne byer i  [[Stormshede len]], og er langt mindre end både hovedstaden [[Lindsborg]] og fæstningen [[Morr]].

Byen ejes af Lady [[Rhian Ær]], det sidste medlem af en ældgammel familie som siges at have bestyret den skov, som de har lagt navn til, i snart tusinde år. Dette rygte er med største sandsynlighed ganske overdrevet, men sikkert og vidst er det i hvert fald, at ætten er gammel og på randen af at uddø grundet mangel på mandlige arvtagere, der kan føre slægten videre.

Hjortevang ligger klods op ad grænsen til [[Roul-Assin]], og byen er genstand for adskillige rygter i resten af Stormshede, eftersom det i løbet af de sidste par år er sluppet ud, at [[druide|druider]] er velkomne bag byens sølle palisademure. Lady Rhian er længe blevet spottet af sine ligemænd for at være mere fortrolig med [[rouler|roulerne]], og især med deres kætterske religionsoverhoveder, end godt er. Selvom frøkenen er erklæret Sissiannatroende, er der er alligevel begyndt at cirkulere visse forlydender om, at hun skulle være trådt i lære hos en druide, der opholder sig i Ærskov.

Heldigvis for Hjortevangs indbyggere, hvoraf størstedelen er jægere, skovfolk, urtekyndige og håndværkere, kan de være rimelig ligeglade med, om resten af storlenet gider handle med dem, for folkene i den lille stad er særdeles uafhængige af såvel politisk som økonomisk indflydelse fra omverdenen og opfører sig derefter.</text>
<copyright>Hjortevang</copyright>
