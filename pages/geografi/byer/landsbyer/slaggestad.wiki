{{title:Slaggestad}}
{{author:Laura Holmegaard}}
{{timestamp:2009-09-19T19:24:10Z}}
{{copyright:Slaggestad}}
Minebyen '''Slaggestad''' ligger i [[Ravnsburg len]] ved foden af [[Slaggebjergene]] nær grænsen til [[Darconien]]. Byen i sig selv er ikke synderligt berømt, men den har været skueplads for en af de største politiske skandeler i [[Lenerne]] indenfor de sidste ti år.

[[Fil:Slaggestads_våbenskjold.jpg|thumb]]
Slaggestad var blot en lille mineby indtil omkring år 2 [[e.D.]], hvor man stødte på en stor sølvåre i byens bjergværk. I løbet af et par år voksede byen stødt, både hvad angik størrelse og indbyggertal, men glæden fik ikke lov til at vare ved. Kun små fem år efter årens fund, begyndte sølvet at slippe op, og snart var der hverken mere arbejde at finde for minearbejderne eller de håndværkere, som havde tjent godt på at forarbejde ædelmetallet, inden de handlende, som var kommet til byen sammen med rygterne om sølvfundet, solgte det videre.

I år 7 e.D. kulminerede byens ulykker, da det kom frem, at dværgene havde fundet en åre [[sortstål]] i gruben. Lensgreven [[Murgo Aurumcana]] af [[Goldberg len]], som selv er dværgeslægt, havde i al hemmelighed beordret den darconske mineformand [[Pax Urgort]] til at fragte udbyttet fra minen til Darconien, så dværgene ikke blev nødt til at dele fundet med menneskene. 
Samtidig blev byen angrebet af [[dæmon|dæmoner]], og mange af byens indbyggere kom til at lide under dette dæmoniske besøg, selvom det i sidste ende lykkedes mennesker og dværge at stå side om side og bekæmpe de onde skabninger.

Skønt frelst fra den fare som dæmonerne udgjorde, måtte Slaggestads beboere dog stadig se deres bys infrastruktur krakelere og tilintetgøres, da den daværende hertug af [[Vestlenet]], [[Valdemar Hvidsten]], afslørede Murgo Aurumcanas forræderi imod Lenerne, hvilket fik rigskansleren [[Victor van Hessen]] til øjeblikkeligt at afsætte dværgen.
Følgerne af disse afsløringer og gerninger blev, at en åben fejde brød ud imellem dværgene i Slaggestad og de forarmede mennesker, hvis vrede over dværgenes svigt rettelig kan betegnes som forståeligt. I tiden herefter har alle dværgene forladt Slaggestad, men dog ikke uden først at have sammenstyrtet hver eneste gang i minen, således at menneskene ikke har muligheden for at finde det sortstål, som dværgene mener, at de har arvemæssigt eneret på (eftersom dværgene er de eneste som [[Djorka]] fortalt hvordan sortstål skal forarbejdes), som stadig er i bjergværket.

Siden hen har Slaggestads tilbageværende beboere arbejdet hårdt for at genoprette minegangene, men faktum er også, at ingen ud over dværgene vidste hvor sortstålsåren befandt sig, og der søges derfor stadig med fynd og klem efter den i bjerget, skønt indtil videre uden held.