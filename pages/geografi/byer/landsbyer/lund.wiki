{{title:Lund}}
{{author:Laura Holmegaard}}
{{timestamp:2009-09-20T08:35:10Z}}
{{copyright:Lund}}
'''Lund''' er en lille bondeby i [[Ravnsburg len]], som er blevet kendt i alle [[Lenerne]] og i store dele af [[Niraham]] under navnet [[Solhjem]].

I år 6 [[e.D.]] blev byen overtaget af den genopstandne [[mager|troldmand]] [[Nazarkiel]]. Efter sin magtovertagelse ændrede Nazarkiel byens navn til Solhjem, en benævnelse som den lille flække måtte bære indtil år 9 e.D. hvor Nazarkiels herredømme blev brudt, og troldmanden selv forsvandt.

Byen, som oprindeligt ejedes af lensgreven [[Hubert von Clauen]], og nu er faldet tilbage i hans varetægt, har ændret udseende siden den blev overtaget, og den lille forsamling gårde, langhuse og hytter er nu om dage stadig omgivet af palisader, en halvfærdig mur og adskillige udkigstårne, som beboerne ikke har villet rive ned i håbet om, at disse sikkerhedsforanstaltninger vil kunne beskytte dem imod en lignende hændelse i fremtiden. Alligevel vedbliver Lund at være en landsby befolket af fredelige bønder og håndværkere, som ifølge rygter ikke bryder sig synderligt meget om den linde strøm af folk, som kommer til deres bygd for enten selv at bevidne, hvordan Solhjem så ud, eller for at stille borgerne ubehagelige og nærgående spørgsmål om tiden, som de har tilbragt som fanger i deres egne hjem.