{{title:Snarebo}}
{{author:Laura Holmegaard}}
{{timestamp:2010-10-20T06:20:25Z}}
{{copyright:Snarebo}}
En mindre flække nær ved grænsen til [[Roul-Assin]], som er ejet af [[Thorin Rahr]]. Byen er blevet til som et centrum for de mange jægere, der nyder godt af det rige dyreliv i skovene så langt oppe mod nord, og som afsætter en stor mængde pelse, huder og kød hvert år, som andre nyder godt af rundt omkring i [[Lenerne]]. '''Snarebo''' er især kendt for de bjørneskind som visse af jægerne formår at fremskaffe; store og tykpelsede, men vundet ved meget risikabelt arbejde og flere dages jagt i de mørke skove og i bjergene.

I løbet af de sidste par år er Snarebo også begyndt at få en del negativ opmærksomhed fra [[Stormshede|Stormshede len]] i [[Vestlenet]]. Sagen er nemlig den, at jægerne fra den lille handelsby ofte drager nordpå for at jage i den gamle [[Ærskov]] der ligger i Stormshede. [[Lady Rhian]] af [[Ær|Ærslægten]], som ejer denne skov, ser meget ilde på den massive jagt, som disse pelsjægere derved bringer ind på hendes område. Der siges, at have været ikke så få skærmydsler mellem hertugen og lensbaronessen på det seneste og der går rygter om, at Lady Rhian selv er begyndt at træffe visse ekstreme forholdsregler for at undgå mere krybskytteri i sine skove.