{{title:Solhjem}}
{{author:Laura Holmegaard}}
{{timestamp:2010-05-31T11:37:48Z}}
{{copyright:Solhjem}}
'''Solhjem''' er navnet på den by, hvor [[troldmand|troldmanden]] [[Nazarkiel]] havde sit hovedsæde. Den eksisterede fra år 6 [[e.D.]] til år 9.

Til at begynde med var Solhjem en lille bondeby kendt som [[Lund]] i [[Ravnsburg len]]. Lund husede omtrent 60 familier, der ernærede sig selv primært ved landbrug, men da Nazarkiel indtog byen i 6 e.D., blev næsten alle Lunds indbyggere nødt til at flygte for deres liv. De få, som ikke slap væk, blev nogle af de første ufrivillige [[De blå kåber|blå kåber]].

Da Nazarkiel havde overtaget Lund, omdøbte han byen til Solhjem og begyndte at udbrede sit overherredømme fra denne sin nye højborg. Landsbyen blev forvandlet til en fæstning med værksteder, stalde og barrakker i stedet for bondehuse, og produktionen af våben og andre krigsmaterialer steg eksplosivt.

For de, som blev tvunget til at forlade deres hjem eller til at arbejde ufrivilligt i Solhjems værksteder, repræsenterede stedet intet andet end ondskab og tyranni. Men for atter andre, for de mange tusinde som af egen vilje kom strømmende til Solhjem for at kæmpe under Nazarkiels banner, betød Solhjem en drøm om et renere [[Niraham]], hvor fred og lykke skulle herske.

Nazarkiels ambitioner for Solhjem var at skabe en by, hvor alle indbyggere kunne leve side om side i fred og fordragelighed, men for at få denne drøm til at gå i opfyldelse, måtte byen først tjene som militær base, hvorfra Nazarkiel kunne sende sine tropper ud i resten af Niraham for at påbegynde sin overtagelse af pladen. De, som boede i Solhjem af eget minde, var villige til at bringe dette midlertidige offer til gengæld for muligheden for at sikre deres efterkommere en tryg verden uden krig eller kamp.

Drømmen om Solhjem blev dog aldrig til virkelighed, for da de blå kåber tabte slaget mod [[De Frie|De Fries]] hær i 9 e.D., blev byen atter til Lund på godt og ondt.