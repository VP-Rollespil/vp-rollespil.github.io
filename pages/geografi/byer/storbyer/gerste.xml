<title>Gerste</title>
<author>Laura Holmegaard</author>
<timestamp>2010-08-25T14:55:08Z</timestamp>
<text>&apos;&apos;&apos;Gerste&apos;&apos;&apos; er lenshovedstad i [[Gerste len]] i [[Emyr]]. Staden er i og for sig ikke andet end en meget stor landsby, for dens beliggenhed på den enorme hede [[Grauheide]] giver ikke noget godt grundlag for vækst. Takket være den store flod [[Wertrinnen]], som løber igennem Gerste, har landsbyen fine muligheder for kontakt og handel med de øvrige hovedstæder, men da handel som bekendt drejer sig om at bytte ting, er Gerste aldrig blevet nogen egentlig forretningsby, for dens indbyggere har ikke noget at tuske med.

To gange om året afholdes der dog kvægmarked i Gerste, når bønderne fra heden driver deres dyr sammen og drager til staden for at sælge dem, og ved denne lejlighed lægger mangt en flodpram til i byen for at købe kvæg, huder og kød.</text>
<copyright>Gerste</copyright>
