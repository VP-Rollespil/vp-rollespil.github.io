{{title:Jarlsborg}}
{{author:Laura Holmegaard}}
{{timestamp:2009-10-29T14:12:01Z}}
{{copyright:Jarlsborg}}
En af de vigtigste byer i [[Midtriget]] er '''Jarlsborg''', en købstad der blev grundlagt af [[Henrik Jarl]] i omkring år 1072 [[e.J.]] som et led i jarlens forskansning af Midtriget efter kongefamiliens formodede undergang.

Jarlsborg ligger blot få dagsrejser fra [[Kongebyen]], og blev i sin tid bygget for at træne og huse et regiment, som til hver en tid ville være rede til at rykke ud fra jarlens borg og komme hovedstaden til hjælp i tilfælde af en krisesituation. Borgen som Henrik Jarl grundlagde til dette formål omtales, skønt sin lettere forældelse, stadig som et uindtageligt fæstningsværk, og krigsakademiet her som et af de bedste i [[Lenerne]]. Fæstningen er centrum for byen, som primært består af bindingsværks- og stenhuse der er skudt op omkring borgen efterhånden som der flyttede flere håndværkere og handlende til byen for at slå sig ned.
 
arlsborg er siden hen gået bort fra sit oprindelige formål som en by der udelukkende skulle helliges oplæringen af Lenernes fremtidige hær. Byen har i dag også stor del i handlen med andre lande, specielt [[Emyr]] og byen [[Eachann]] i [[Paravien]]. Det er slægten [[van Hessen]], som nu om stunder styrer byen, og de er langt mere socialt orienteret end den gamle jarl, som i sin tid grundlagde byen.

Adgangen til Jarlsborg er stadig strengt begrænset for [[sortblodsvæsen|sortblodsvæsener]], eftersom Henrik Jarl i sin tid svor, at ingen [[sortelver]], [[ork]] elle [[goblin]] nogensinde skulle sætte fod indenfor byens murer. Siden hen har van Hessenslægten, som har overtaget byen efter jarlens efterkommere, slækket lidt på forbudet ved at tillade sortblodsvæsener adgang til selve byen såfremt de kommer i forretningsøjemed, men aldrig til selve borgen. Rygtet går, at Henrik Jarls dekadente slægtninge kun gik med til at overgive byen til den nye rigskanslers familie, såfremt de svor at opretholde jarlens løfte. Dette, siger man, har van Hessenslægten også mere eller mindre gjort, skønt de nu stadig mener, at eden kun gælder for den del af byen som var blevet bygget dengang Henrik Jarl aflagde sin ed.