{{title:Calenheim}}
{{author:Laura Holmegaard}}
{{timestamp:2010-08-25T10:44:25Z}}
{{copyright:Calenheim}}
'''Calenheim''' er lenshovedstad i [[Calenheim len]] i [[Emyr]]. Byen er berømt i både sit eget hjemland og store dele af især det nordlige [[Niraham]], fordi det er her, at det mægtige [[Gasnian]]tempel [[Kundskabens Katedral]] ligger. Kirken er en imponerende bygning, både hvad angår størrelse og detaljer i facaden, hvorfra [[engel|engle]], [[mirner|mirnere]] og alskens fantastiske skabninger er udhugget af stenene med utrolig stor livagtighed, men templets indre er endog endnu mere betagende end dets ydre, for her opbevares den nordlige verdens største samling af alkymistiske opskrifter og ritualer.

På grund af kirkens tilstedeværelse er Calenheim blevet en form for samlingspunkt for dygtige [[alkymist|alkymister]] ikke kun fra Emyr, men også fra store dele af resten af verdenen. [[De Emyrianske Kåber]] har et tæt samarbejde med Kundskabens Katedral, eftersom tempelskolen ikke kun uddanner [[præst|præster]] og [[paladin|paladiner]], men også mange [[Emyriansk forskerkåbe|forskerkåber]].