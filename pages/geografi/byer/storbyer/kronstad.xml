<title>Kronstad</title>
<author>Jesper Kristiansen</author>
<timestamp>2011-02-15T18:36:36Z</timestamp>
<text>&lt;table border=1 cellpadding=2 cellspacing=0 align=right style=&quot;margin-left:1em&quot;&gt;
&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Kronstad]]
&lt;tr valign=top&gt;&lt;td&gt;&apos;&apos;&apos;Land&apos;&apos;&apos;&lt;td&gt;[[Kongeriget Narabond]]
&lt;tr valign=top&gt;&lt;td&gt;&apos;&apos;&apos;Byherre/Byfrue&apos;&apos;&apos;&lt;td&gt;Justepher [[von Clauen]]
&lt;tr valign=top&gt;&lt;td&gt;&apos;&apos;&apos;Region&apos;&apos;&apos;&lt;td&gt;[[Narabond len]]
&lt;tr valign=top&gt;&lt;td&gt;&apos;&apos;&apos;Indbyggertal&apos;&apos;&apos;&lt;td&gt; Omkring 60.000
&lt;/table&gt;

Den vigtigste by i [[Narabond len]] og formodentlig også i resten af storlenerne er &apos;&apos;&apos;Kronstad&apos;&apos;&apos;, [[Kongeriget Narabond|Kongeriget Narabonds]] hovedstad. Staden ligger i hjertet af Narabond len og forbinder alle ruter af [[Kongevejen]].

Det er i denne by, at [[Narabondslægten|Narabondslægtens]] sidste efterkommere bor og regerer hele riget. Dronning [[Tirri Narabond]], som blev kronet i sommeren år 12 [[e.D.]], har overtaget det gamle kongeslot efter sin afdøde og fjerne slægtning, Kong [[Nikolai Narabond]], som gik bort i år 11 e.D. Dronningen og hendes støtter er nu i færd med atter at bringe Kronstad og hoffet i kongeslottet tilbage til fordums storhed.

Både [[kancelliet]], som tager sig af alle statssager, rigets økonomi og samtlige jordtransaktioner i hele landet, samt det lenske hovedsæde for [[Magiens Cirkel]], befinder sig i byen, ligesom også adskillige handelshuse og håndværkerlav har virke her. Kancelliets virke er dog blevet bremset betragteligt i det seneste år, for indtil en ny og værdig efterfølger til rigskansler [[Victor van Hessen]], som blev landsforvist samtidig med, at dronningen blev kronet, kan udpeges, har Tirri Narabond påtaget sig den svære opgave også at holde styr på kancelliet, godt hjulpet på vej af sine mange rådgivere.

Kronstad er den største by i samtlige storlener og er samtidig centrum for handel i riget, idet Kongevejen udgår fra byen. Alle handelskaravaner fra andre lande, eller som går fra ét storlen til et andet, er således nødt til at passere igennem Kronstad såfremt de ønsker at holde sig på hovedvejen.
Som følge af denne ordning er der derfor utroligt mange handlende i byen, ligesom der også bor adskillige håndværkere og flere bogligt uddannede folk end noget andet sted i riget.

Grundet det store befolkningsantal er byen blevet udvidet adskillige gange i løbet af århundrederne, men eftersom bymuren danner en ramme omkring staden, som ikke let kan blive brudt, er husene efterhånden blevet bygget så tæt ved hinanden inde i selve byen, at næsten samtlige gader er blevet små, og orienteringsmulighederne inde i selve byen er blevet særdeles begrænsede. Der er også skudt flere bygninger op udenfor den oprindelige bymur i årenes løb, og muren er derfor også blevet brudt ned nogle steder og genbygget rundt om de nye huse, men pladsen er stadig trang.

I den mere velhavende og vedligeholdte del af byen er mange huse bygget af sten eller bindingsværk for at mindske brandfaren i forhold til træhytter, som let gør op i røg, og tagene er lagt af skiffer, som importeres fra [[Paravien]]. I de mere almene og fattige dele af byen er mange af husene dog stadig bygget af træværk og har stråtag, og her flyder gaderne også med skidt og møg, der som regel ellers bliver renset bort fra de rigere borgeres gader.

Fordi Kronstad er tæt befolket og rummer alle samfundslag lige fra højadel til tiggere, er den sociale adskillelse udpræget i byen. Befolkningen er desuden et blandet virvar af de forskellige racer, så skønt [[menneske|mennesker]] naturligvis dominerer gadebilledet, er det heller ikke unormalt at se [[dværg|dværge]], der driver deres forretninger her i Narabonds handelscentrum, eller [[goblin|gobliner]] i kloakkerne, som på mystisk vis altid formår at undgå byvagterne.

Kronstad var engang en af de få menneskelige handelsbyer, hvor der var fri adgang for enhver race med undtagelse af [[ork|orkerne]], om end alle [[sortblodsvæsener]] blev afkrævet legitimation i form af lejde– eller anbefalingsbreve fra en eller flere højtstående personer, samt et plausibelt forretningsmæssigt grundlag for at befinde sig i staden. Efter dronningens kroning er der dog blevet renset ud i gaderne, for den nye regent har forbudt alt sortblod at opholde sig på rigets jord.</text>
<copyright>Kronstad</copyright>
