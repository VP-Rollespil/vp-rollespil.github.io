<title>Dal</title>
<author>Laura Holmegaard</author>
<timestamp>2010-10-20T06:22:24Z</timestamp>
<text>En af de større byer i [[Nordlenet]] er &apos;&apos;&apos;Dal&apos;&apos;&apos;, en købstad som tilhører hertugen [[Thorin Rahr]] og hvis primære indtægt er det smedehåndværk, som bliver udført her. Byen ligger ude på heden, ikke langt fra en lille mineby ved navn [[Ny Gråtorv]], og har her rigelige forsyninger af tørv og træ, som holder ilden ved lige i de mange smedjer, samt af de metaller, som brydes i minerne.

Byen er ikke stor i forhold til [[Løvenborg (Nordlenet)|Løvenborg]] eller [[Kongebyen]], og de fleste af husene har stadig tagdækker af tørv eller lyng ligesom enhver bondelandsby ude på heden, men smedearbejde fra Dal er alligevel anerkendt overalt i [[Lenerne]], og byen har en rimelig eksport af varer og et godt omdømme.

Der er især kommet skub i forretningerne efter år 4 e.D., hvor Hertug Rahr købte Ny Gråtorv af adelsfamilien [[Egeskjold]], og derved sikrede Dal en lind strøm af materialer, som håndværkerne ikke længere skulle betale dyrt for at købe af Egeskjold-slægten. Efter hertugens overtagelse af minebyen er der kommet ordentligt gang i omsætningen, og produktionen har aldrig været større. Derfor flokker der på nuværende tidspunkt stadig flere bondefamilier til Dal for at gøre deres lykke i denne opblomstrende by, og som følge deraf udvides staden hele tiden en smule mere.</text>
<copyright>Dal</copyright>
