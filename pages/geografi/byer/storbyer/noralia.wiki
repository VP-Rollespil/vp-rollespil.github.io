{{title:Noralia}}
{{author:Laura Holmegaard}}
{{timestamp:2010-06-14T06:30:54Z}}
{{copyright:Noralia}}
'''Noralia''' er hovedstaden i [[Angvardistriktet]] på [[Højsletten]]. Her ligger blandt andet [[Rasnasolin|Rasnasolins]] højtempel, [[Livets Kilde]].

Den eneste kaj på Højsletten befinder sig også i Noralia. Det er her, at de mystiske [[kamirraner|kamirranere]] halvårligt lægger til for at bytte sig til mange af de varer, som de ikke kan leve foruden, men som de har svært ved at skaffe ude på søen, for eksempel træ og tekstil. Kamirranerne mener, at søen er blevet givet til dem i gave af deres egne, hedenske guder og er derfor såre opbragte over det faktum, at man har brugt vandet til overrisling, men da de skal bruge varerne, kommer de derfor og går igen uden at sige et ord og nøjes med at skule ondt til alle.

Der bor mange fiskere i Noralia, men disse står kun sjældent ud på Kamirr i både, dels af respekt for kamirranernes krav på ejerskab over søen og dels af frygt for de monstre, som siges at leve i Kamirr. Til gengæld er vandet klart og rigt på dyreliv, så selvom de ikke vover sig ud på selve Kamirr, har befolkningen i Angvar rigeligt gavn af at kaste nettene ud fra det lave vand på bredden og af at sætte ruser og krukker, hvori de fanger alskens velsmagende dyr fra havet.