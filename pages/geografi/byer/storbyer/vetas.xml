<title>Vetas</title>
<author>Laura Holmegaard</author>
<timestamp>2009-09-18T15:23:14Z</timestamp>
<text>&apos;&apos;&apos;Vetas&apos;&apos;&apos; er elvernes helligste by af flere årsager, men først og fremmest fordi den er bygget omkring det [[livstræ]], som i sin tid blev taget som stikling fra det guddommelige træ [[Básel]] og herefter plantet i [[Eislonien|Eisloniens]] jord.

Det er også her at [[Sissianna|Sissiannas]] højtempel, [[Månens Hal]], ligger, og efter [[Dommedag]] er mange elviske Sissiannapræster valfartet til stedet for at være deres gudinde så nær som muligt, indtil hun atter vågner fra sin dvale.

Byen er bygget blandt andet på jorden, men også i træernes kroner har elverne taget bo i huse, som finder deres fundament på de platforme, der omvinder træernes stammer, og som leder videre til det næste træ via solide gangbroer.

Det er hovedsageligt [[præst|præster]], og de som søger at blive indlemmet i [[den elviske panteon|den elviske panteons]] præsteskab, som bor i Vetas, men også [[højmager|højmagerne]] holder til her i deres sølvspirede krystaltårn – [[Cristaliana]]. Dette tårns otte sølvspirer oplyses af tusindvis af månesten, der altid kaster deres glans over tårnet, selv i den mørkeste nat.

Mange vigtige bygninger ligger i Vetas, deriblandt seks af de syv elviske guders højtempler: [[Den Hvide Helligdom]], [[Magiens Sale]], [[Sangens Hus]], [[Stilhedens Sale]] og [[Visdommens Kamre]].</text>
<copyright>Vetas</copyright>
