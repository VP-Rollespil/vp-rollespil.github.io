{{title:Nerlangen}}
{{author:Laura Holmegaard}}
{{timestamp:2010-08-30T08:52:20Z}}
{{copyright:Nerlangen}}
'''Nerlangen''' er lenshovedstad i [[Nerlangen len]] i [[Emyr]]. Byen er den næststørste bebyggelse i Emyr efter landets hovedstad [[Wissenheim]], og med et befolkningstal på knapt 17,000 indbyggere er Nerlangen også rent antalsvis den næststørste stad i riget.

Byen er først og fremmest berømt som beliggenhed for det ældste magerakademi i Emyr, [[Cirkel Instituttet]], som indtil for få år siden var et af [[Magiens Cirkel|Magiens Cirkels]] akademier. Siden Emyrs brud med [[Cirklen]], som har kostet emyrianske [[mager|magere]] muligheden for at studere i udlandet, er Cirkelinstituttet vokset yderligere både i størrelse og anseelse. Skolen er desuden samlingssted for de øverste indenfor [[De Emyrianske Kåber|De Emyrianske Kåbers]] orden.

Nerlangen ligger som de fleste andre storbyer placeret ovenpå [[Wertrinne|Wertrinnen]], og via floden har byen kontakt til både hovedstaden [[Wissenheim]] og handelsstaden [[Horst]] mod syd. Længere mod øst forbinder Wertrinnen Nerlangen til både byen [[Calenheim]] og [[Haferdorf]]. De mange flodpramme, som bringer varer fra den ene ende af landet til den anden, er som regel lastet med landsbrugsprodukter, når de kommer ind i byen, og magiske remedier såsom alkymistiske drikke såvel som skriftruller på vej ud igen.

Handel er ikke hovedindtægten i Nerlangen; det er derimod den viden, som [[emyrianer|emyrianere]] fra alle dele af riget kan opnå enten på magikerskolen eller på det mere almene universitet [[Glauhof]].