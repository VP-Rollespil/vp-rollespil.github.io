<title>Rosenkilde</title>
<author>Laura Holmegaard</author>
<timestamp>2009-11-20T12:00:13Z</timestamp>
<text>Større handelsby som ligger på vejen mellem [[Svaneborg]] og [[Blåsten]].

&apos;&apos;&apos;Rosenkildes&apos;&apos;&apos; placering har givet byen gunstige omstændigheder i forhold til handelskaravanernes besøg, for medmindre de omrejsende købmænd, der kommer fra [[Paravien]] ønsker at tage en omvej på en uge, passerer de igennem Rosenkilde på deres vej mod [[Kongebyen]] og resten af [[Lenerne]].

Byen tilhører adelsfamilien [[Sydrose]], som grundlagde den for flere hundrede år siden, og er det eneste område i Lenerne, hvor befolkningen har specialiseret sig i fremstillingen af vin. Ganske vist kan egnen ikke måle sig med Nirahams andre større vinproducenter som Paravien og [[Tharkien]], på verdensplan, men ikke desto mindre har Sydrose-familiens foretagende sikret dem en vis formue. Deres vin i de gennemsigtige glasflasker, hvorigennem man kan beskue de rosenblade som flyder omkring i den røde væske, er en velomsat vare i især [[Sydlenet]], hvor [[lener|lenerne]] foretrækker dette bryg ud fra en vis national stolthed, frem for at købe en tilsvarende vare fra udlandet.</text>
<copyright>Rosenkilde</copyright>
