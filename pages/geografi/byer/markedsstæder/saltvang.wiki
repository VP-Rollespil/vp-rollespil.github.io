{{title:Saltvang}}
{{author:Laura Holmegaard}}
{{timestamp:2009-09-18T15:43:59Z}}
{{copyright:Saltvang}}
'''Saltvang''' er en by i [[Nordlenet]] ejet af adelsfamilien [[Egeskjold]]. Den er [[Egeskjoldslægten|Egeskjoldslægtens]] største indtægtskilde, og derudover også til stor gavn for alle andre i [[Lenerne]]. Dette er nemlig den eneste interne kilde til salt i Lenerne, en vare som er livsnødvendig for alle som et præserveringsmiddel til kød. Og eftersom det nu engang er billigere for [[lener|lenerne]] at få deres salt fra Saltvang end fra [[Paravien]], så eksporterer købstaden ganske store mængder af mineralet, hvilket igen har givet arbejde til enormt mange [[menneske|mennesker]], der kan arbejde i minen og med at forberede saltet derefter.

Byen er derfor tæt befolket, og derudover også glimrende beskyttet, hvilket har været nødvendigt for at kunne modstå grønhudernes påtrængenhed. Langt de fleste huse her er bygget af sten, og muren omkring byen er høj og tyk. Portene er konstant bevogtede og stængte om natten, og vagtposter holder altid udkig fra tårnene i bymuren. Alle [[sortblodsvæsener]] er forbudt adgang og bliver dræbt på stedet, hvis de nærmer sig Saltvang.