<title>Hegn</title>
<author>Laura Holmegaard</author>
<timestamp>2009-09-19T08:40:51Z</timestamp>
<text>En markedsby i [[Nordlenet|Nordlenets]] sydligste egne. &apos;&apos;&apos;Hegn&apos;&apos;&apos; tilhører Grev [[Martello Algar]].

Byen ligger på [[Kongevejen]], og er grund til betragtelig forvirring iblandt de som har forstand på handel. Det er nemlig tydeligt, at selvom byen summer af virksomhed og produktivitet, så forstår greven slet ikke at drage nytte heraf. Skatterne som han indkræver fra byboerne, er utroligt milde, og fæstebønderne lever bedre i tjeneste hos Martello Algar, end de ville kunne hos nogen anden herremand i et hvilket som helst andet storlen, idet deres landgilde og hoveri er meget begrænset.

Disse skånsomme forhold har til gengæld gjort Hegn til en stor by med mange håndværkere, handlende og tilrejsende. Desuden er det en kendt sag, at Grev Martello tager god hånd om sine undersåtter og gerne hjælper de, som er i nød, selvom hans hastigt svindende formue ofte lider under denne gavmildhed.</text>
<copyright>Hegn</copyright>
