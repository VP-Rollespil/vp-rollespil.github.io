{{title:Fjernhjem}}
{{author:Laura Holmegaard}}
{{timestamp:2009-11-02T11:49:36Z}}
{{copyright:Fjernhjem}}
'''Fjernhjem''' er den af [[Goldberg len|Goldberg lens]] mineby, som ligger længst mod nord, og som har færrest dværgearbejdere i sit brød.

Grunden hertil er simpelthen, at Grev [[Ambrosius D’Veris]], byens overhoved, ikke har brug for at ansætte flere små mestersmede til at forarbejde de metaller, som hans dygtige [[menneske]]lige minearbejdere henter op fra bjergenes indre, for greven har allerede en fordelagtig aftale i hus med [[Aurumcana-klanen]] fra [[Isbjerg]]. Herfra får han alle de dværgeskabte genstande, som han kan ønske sig til en rimelig fornuftig pris, taget i betragtning af hvor nærrige [[dværg|dværgene]] nu engang er. 

Takket være disse forhandlinger, hvor mineralerne fra Fjernhjems gruber bliver givet i bytte for våben, rustninger, smykker og andre genstande fra dværgesmedene i Isbjerg, har Grev D’Veris sikret sig muligheden for at forhandle både rå mineraler og tørv såvel som forarbejdede produkter til en fordelagtig pris, hver gang Fjernhjem besøges af handelskaravaner, og byens velstand er tydelig for de besøgende.