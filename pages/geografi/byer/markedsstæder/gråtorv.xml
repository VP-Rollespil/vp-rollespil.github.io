<title>Gråtorv</title>
<author>Laura Holmegaard</author>
<timestamp>2010-10-20T06:19:18Z</timestamp>
<text>&apos;&apos;&apos;Gråtorv&apos;&apos;&apos;, som den lille mineby [[Ny Gråtorv]] er opkaldt efter, er en stad i [[Nordlenet]] bygget omkring et stenbrud, som har været anvendt af stenhuggere og bygmestre i snart hundrede år.

Byen ligger nær ved [[Løvenborg (Nordlenet)|Løvenborg]] og får derfra al den beskyttelse, som det er muligt for den at opnå så tæt på [[Rustbjergene]]. Det er til gengæld også Hertug [[Thorin Rahr]] selv, der ejer byen, og han har en glimrende indtjeningskilde i de sten, som mange andre rigmænd ønsker at benytte til opførslen af deres borge, kirker, mure og i visse tilfælde også huse.

Stenene fragtes fra Gråtorv videre til Løvenborg, og herfra ud til køberne via [[Kongevejen]], der snor sig igennem alle [[Lenerne]]. Eftersom stenene kun kan transporteres ved oksekærre og med stort besvær, er det ikke andre end de mest velhavende folk i Lenerne som har råd til at få dem bragt ud, men efter de seneste års uroligheder har mange rigmænd set fordelene ved at være godt beskyttede bag mure af sten, og betaler derfor gerne hvad det koster.</text>
<copyright>Gråtorv</copyright>
