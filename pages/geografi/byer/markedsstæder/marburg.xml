<title>Marburg</title>
<author>Laura Holmegaard</author>
<timestamp>2009-09-19T19:52:38Z</timestamp>
<text>&apos;&apos;&apos;Marburg&apos;&apos;&apos; er en mineby i [[Goldberg len]].

Staden ligger kun få dagsrejser fra [[Goldberg]], som navngav lenet for mange hundrede år siden.
Dengang Marburg blev grundlagt, lå borgerne i de to stæder ofte i strid med hinanden om, hvem der havde retten til at bryde hvorhenne i [[Slaggebjergene]]. Efter at familien [[Hvidsten]] fik bemægtiget sig ejerskabet over begge byer, er denne fejde dog hørt inde, men gammelt nag glemmes ikke så let, og [[marburger|marburgerne]] hader [[goldberger|goldbergerne]] af et godt hjerte for deres smålighed, mens folkene fra Goldberg hader dem fra Marburg på grund af deres påtrængende griskhed.

Det nag er dog ikke værre, end at de to byer stadig handler lystigt sammen og gerne lader deres unge par gifte sig med hinanden – det både styrker nabobåndene og forhindrer ægteskaber indenfor familiens nære rammer, så det er der ingen der brokker sig over. Alligevel hænger den gamle fjendtlighed ved, og det er ikke til at sige, om den nogensinde vil forsvinde helt, selvom det nu snart er mange hundrede år siden, at stridighederne officielt hørte inde.</text>
<copyright>Marburg</copyright>
