<title>Gråbjerg</title>
<author>Laura Holmegaard</author>
<timestamp>2009-10-29T13:47:35Z</timestamp>
<text>&apos;&apos;&apos;Gråbjerg&apos;&apos;&apos; er en af de mindre mine- og bondebyer i [[Goldberg len]]. Den er  stadig i [[Aurumcana-klanen|Aurumcana-klanens]] besiddelse, og selvom [[Goldstein]] i flere år har lukket af for al kontakt til [[menneske|menneskene]], så er det samme ikke tilfældet i Gråbjerg – her bor [[Valdemar Hvidsten]] nemlig ikke personligt, så her føler [[dværg|dværgene]] ikke nær så stor trang til at sætte et eksempel, som de gjorde i Goldstein.

Ligesom i tiden før [[Murgo Aurumcana]] blev afsat, lever mennesker og dværge stadig side om side i Gråbjerg, og eftersom hårdt arbejde side om side i en trang og mørk mineskakt smeder folk stærkere sammen, end bureaukrati kan skille dem ad, så er forholdet mellem de små og store folk stadig næsten lige så godt som før skandalen. Arbejdsfordelingen i minerne og værkstederne er ganske vist stadig en smule skæv – menneskene fungerer langt oftere som minearbejdere end dværgene gør, og dværgene oftere som smede eller håndværkere – men det er de færreste utilfredse med, for denne fordeling giver nu engang det bedste udbytte til hele byen.

Uheldigvis for dværgene som har ansvaret for driften i denne by, så ejer de dog ikke nær så meget af dem omkringliggende jord, som de har brug for, for uden brændsel såsom tørv eller træ til at holde esserne blussende, bliver der ikke lavet meget smedearbejde, og de må derfor betale dyrt for at få tørv fra heden omkring Goldberg, som ejes af lensgreven.</text>
<copyright>Gråbjerg</copyright>
