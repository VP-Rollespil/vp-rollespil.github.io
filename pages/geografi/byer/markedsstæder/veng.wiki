{{title:Veng}}
{{author:Laura Holmegaard}}
{{timestamp:2009-09-19T19:35:34Z}}
{{copyright:Veng}}
'''Veng''' er en landsby, som engang også hørte til [[Ravnsburg len]], men som nu er forsvundet fra landkortet. Den lille flække som indtil år 4 [[e.D.]] var en helt almindelig samling gårde og huse ved udkanten til [[elver|elvernes]] skovrige [[Santillia]], er i de seneste år blevet overtaget af den skov, hvorfra bønderne engang fik det fornødne træ til at bygge deres huse.
Der er ikke rigtig nogen som ved, hvad der er sket i Veng, men de findes adskillige teorier om, hvordan naturen så hurtigt har kunnet generobre egnen. Den mest delte tese er den, at Santillias [[druide|druider]] og elvere har påkaldt sig både naturens og [[guderne|gudernes]] [[magi]] for at få træerne til at skyde fra jorden med en sådan hast, at Vengs befolkning kun med nød og næppe nåede bort inden stammerne lukkede sig omkring deres by, og trækronerne blev så brede og frodige, at solens stråler ikke længere kan nå skovbunden.

De eneste som endnu er i stand til at finde ruinerne af den forhenværende landsby i skovens dyb, er Santillias elvere og nogle få menneskelige druider.