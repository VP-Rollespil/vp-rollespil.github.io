{{title:Svanegård}}
{{author:Laura Holmegaard}}
{{timestamp:2009-09-26T07:31:05Z}}
{{copyright:Svanegård}}
'''Svanegård''' er en af [[Sydlenet|Sydlenets]] større byer og ejes af den lille adelsslægt [[de Renna]]. 

Byen er kendt af de fleste sydlensmænd for sine mange frugthaver, der ikke blot producerer al den frugt, som staden har behov for, for at kunne opretholde sin produktion af syltevarer der eksporteres til andre byer, men som også giver ophav til et vidunderligt fænomen, som lokker mange rejsende til byen hvert eneste vår. Begivenheden der, som følge af en vis propagandakampagne fra borgernes side, har fået betegnelsen ”[[den hvide forårsregn]]”, finder sted over omkring en uge, hvor alle byens frugttræer slipper deres blomster, som herefter regner ned over byen og dækker den i et hvidt lag af kronblade. Det er et skøn skue, og i den periode hvor træerne fælder deres blomster, er det meget vanskeligt at finde logi indenfor Svanegårds mure grundet alle de tilrejsende pilgrimme.