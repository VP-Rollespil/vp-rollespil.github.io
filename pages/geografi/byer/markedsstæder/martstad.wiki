{{title:Martstad}}
{{author:Laura Holmegaard}}
{{timestamp:2009-10-29T14:46:31Z}}
{{copyright:Martstad}}
'''Martstad''' er en stor købmandsstad i [[Østlenet]] med forbindelser til både [[Nordlenet]] og [[Midtriget]] igennem [[Kongevejen]], og er en mellemstation for de handelskaravaner, der kommer fra [[Emyr]], hvilket byen har nydt rigeligt godt af.

Staden er ejet af adelsslægten [[D'Veris]], som på trods af deres betragtelige mængder land har valgt at samle al deres magt og vælde i denne ene by, mens deres bønder må pukle for at vedligeholde D’Veris’ ejendomme rundt omkring i lenet.