{{title:Gråfenne}}
{{author:Laura Holmegaard}}
{{timestamp:2009-09-19T20:00:05Z}}
{{copyright:Gråfenne}}
'''Gråfenne''' er [[Midtriget|Midtrigets]] fjerdestørste by, og den der ligger tættest på grænsen til [[Vestlenet]]. Den lille købstad med de tækkede træhuse og rene gader har gennem de sidste par hundrede år udviklet sig fra at være en almindelig landsby til at blive en mindre markedsstad, da den ligesom [[Kongebyen]] ligger ved [[Kongevejen]], som fører ind i Vestlenet, og dermed også til samtlige tømmer- og minebyer som befinder sig i dette len, hvortil mange handelskaravaner kommer årligt. Derudover har håndværkerne i Gråfenne også fundet ud af at specialisere sig i to bestemte vare, der ikke kan findes i finere kvalitet noget sted i [[Lenerne]]: Nemlig glas og sæbe.

Disse to beskæftigelser blev til at begynde med indført i byen af [[zarabinsk|zarabinske]] og [[tharkinsk|tharkinske]] håndværker, som kom den lange vej sydfra for at finde mere gunstige arbejdsforhold og indså, at den kunst de bragte med sig ikke var nær så udviklet i det kolde nord som i deres egne hjemlande. Ligeledes har også importen af diverse krydderier fundet et glimrende fodfæste i Gråfenne, og gør byens marked til noget ud over det sædvanlige, selvom man naturligvis også kan finde ganske almene varer her.

Staden ejes af den lenske adelsfamilie [[Aratholl]], og med de mange rygter af blandt karakter som allerede forlyder om denne slægt, har det også vakt opsigt gennem tiden, at hver eneste af [[Niraham|Nirahams]] mange forskellige racer er velkomne i denne by. Modsat andre lenske byer bliver hverken [[ork|orker]], [[goblin|gobliner]] eller [[sortelver|sortelvere]] standset, dersom de ønsker at gøre sig ærinder i købstaden, skønt det naturligvis stadig er sjældent at man ser sortblodsvæsener så langt inde i Lenerne.