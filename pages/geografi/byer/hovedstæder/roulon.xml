<title>Roulon</title>
<author>Laura Holmegaard</author>
<timestamp>2010-12-31T14:22:57Z</timestamp>
<text>&apos;&apos;&apos;Roulon&apos;&apos;&apos; er hovedstaden i landet [[Roul-Assin]]. Oprindeligt var Roulon et fæstningsværk, som bevogtede grænsen mellem [[Nordlenet]] og [[Vildmarken]], men i år 757 [[e.J.]] indtog lejesoldaten [[Kulo]] og hans hær borgen, og Kulo erklærede sig selv for konge i det område, som han havde erobret. Ti år senere havde han underlagt sig adskille nordlenske stammer og deres territorier, og da Kulo døbte sit nye rige [[Roul-Assin]], gjorde han Roulon til hovedstaden.

====Struktur====
I de mange hundrede år der er gået siden Kulos erobring af Roulon, er en storby skudt op omkring fæstningen. Borgens placering på toppen af det lille bjerg [[Cebryn]] har frembragt en usædvanlig stad, hvor hver bygning er hugget ud af klippen, og mange hjem faktisk bare er huler med døre og vinduer skåret ud af bjergsiden.

Hele den vestlige side af Roulon er en lodret klippevæg, der fungerer som et naturligt forsvar fra den vinkel, og desuden også huser byens største forråd i form af et utal af fugle, først og fremmest duer, som har bygget reder på klippefremspringene. Dygtige klatrere &quot;høst&quot; hver dag både æg og ungfugle fra forskellige steder på den enorme bjergside, som de derefter sælger på markedet.

Roulon er omgivet af marker og agere, hvor kvæg og får græsser. Byen er ikke selvforsynende, men i krisetider kan den ernære sig selv i op til flere måneder uden hjælp udefra.

====Bystyre====
Roulon er hovedsæde for [[Marsk]] [[Mardo]], som er Roul-Assins øverste hersker og vasal af [[Narabondslægten]]. Mardo har endnu ikke svoret Dronning [[Tirri Narabond]] af [[Lenerne]] troskab, men der hersker næsten ingen tvivl om, hvorvidt han vil gøre det eller ej, da Mardo tidligere har svoret troskab til Kong [[Nikolai Narabond]] og dermed også er æresbundet til alle medlemmer af hans æt... også selvom de kun er beslægtet langt ude.

I dagligdagen er det dog ikke Mardo, som styrer Roulon, da han har nok at gøre med resten af riget. Derimod er det hans ældste datter, [[Jarl]] [[Brynmar]], der udfylder rollen som byens bestyrer.

====Templer og gejstlighed====
Roulon har templer for hver af [[de Ti Sande guder]], og indbyggerne er overvejende gudetro. Især [[Sissianna]] er populær og har det største tempel, hvilket formodentlig kan forklares med, at naturens gudindes lære har så meget til fælles med den gamle [[druidetro]], som [[roulerne]] praktiserede inden [[marsk]] [[Aerek|Aereks]] konvertering.

====Indbyggere====
Roulon har knapt 8,000 indbyggere, der tæller både håndværkere såvel som de bønder, der tilser byens nærliggende marker.</text>
<copyright>Roulon</copyright>
