<title>Arsameia</title>
<author>Laura Holmegaard</author>
<timestamp>2010-08-09T09:36:20Z</timestamp>
<text>&apos;&apos;&apos;Arsameia&apos;&apos;&apos; er hovedstad i [[Djanndistriktet]] på [[Højsletten]]. Byen var en af de oprindelige bebyggelser på sletten og er nu om dagen en af de største smeltediger for religioner og kulturer grundet sin status som handelscenter og som beliggenhed for [[Nimar|Nimars]] højtempel, [[Lysets Katedral]].  Staden er distriktets politiske centrum, og det vrimler derfor med bureaukrater og andet utøj. De har også den helt rigtige guddom at vende sig til: [[Fanabina|Fanabinas]] højkirke, [[Mørkets Højborg]], er hjemsted for diplomater med tunger af sølv og pungene fulde af guld.

Arsameia har mange flotte huse, parker og hvad der nu ellers hører en rig storby til. Tårne af hvidt og rødt marmor står højt hævet over resten af byen med spir prydet med irret kobber og bronze. Byen er dog grundet sin ælde udvidet og opbygget uden plan, og man kan let fare vild. Der skal ikke meget til, før man er gået fra et af de fine rigmandskvarterer til et slumkvarter.</text>
<copyright>Arsameia</copyright>
