<title>Crataeon</title>
<author>Laura Holmegaard</author>
<timestamp>2009-10-29T12:44:52Z</timestamp>
<text>&apos;&apos;&apos;Crataeon&apos;&apos;&apos; er den eneste store bebyggelse i [[Santillia]] og har beliggenhed midt i skovens hjerte.

Byen er stærkt inspireret af [[Vetas]], og ligesom husene i Crataeon er bygget både på jorden og på mægtige platforme i træerne, er der også templer til alle de gamle medlemmer af [[den elviske panteon]] på byens jord.

Crataeons forsvarsværker er ulig nogle andre i hele [[Eislonien]], for de trækker deres kraft fra et aktivt [[livstræ]]. I byens midte står det gigantiske træ, og dets rødder breder sig under hele Crataeon i en kæmpe ring. Der hvor ringen slutter, vokser der en tæt og høj tjørnehæk, der beskytter byen bedre end en mur af spydmænd.

Ingen kan bane sig vej igennem disse torne, for grenene vokser for tæt og snor sig ind i hinanden, således at ikke engang en [[elementarånd|jordelementarånd]] ville kunne komme igennem. Såfremt man skulle bruge stål imod tjørnen, ville den straks vokse tilbage og blive endnu tættere end før, og selv ild ville få svært ved at få has på denne mur, især med en lille hær af [[elverspejder|elverspejdere]], som også bevogter muren fra trækronerne, og med ét simpelt hornsignal kan alarmere hele byen.

I Crataeon har både [[Skovens Vogtere]] og [[Solcirklen]], den elviske druideorden som beskytter Santillia, deres hovedsæde.

Af templer er der både [[Moderens Spejl]], [[Lysvæld]], [[Haven]], [[De Grå Sale]] og [[Sjælens Hvile]], som alle er dedikerede til elvernes guder, samt [[Fadertræet]] der forbinder dem alle.</text>
<copyright>Crataeon</copyright>
