{{title:Svaneborg}}
{{author:Laura Holmegaard}}
{{timestamp:2009-09-20T08:26:28Z}}
{{copyright:Svaneborg}}
Den største af [[Sydlenet|Sydlenets]] byer er '''Svaneborg''', en handelsby som er bygget op omkring fæstningen, som har givet staden navn.

Svaneborg blev grundlagt i 832 [[e.J.]] som en direkte følge af [[Paravien|Paraviens]] forøgede magt, som i de knapt 20 år efter [[Nimranns Riddere|Nimranns Ridderes]] opdukken var blevet styrket betragteligt. [[Erik Svane]], [[Lenerne|Lenernes]] daværende marsk, fik til opgave at beskytte rigets grænse mod syd og byggede derfor en borg lige på grænsen til Paravien, og i de følgende årtier skød en by op omkring borgen, som i øvrigt også snart kom til at fungere som et vigtigt bindeled for handlen mellem Paravien og Lenerne.

Svaneborg styres i disse dage af Hertug [[Ulrik Svaneborg]] som nedstammer direkte fra Marsk Erik Svane, og hvis rolle som diplomat for Lenerne i mange handelsanliggender med Paravien ikke er ubetydelig. Selvom byen stadig ville være fuldt ud i stand til at modstå en længere belejring bag de tykke stenmure, er det dog de færreste som tror, at det vil blive aktuelt i nogen nær fremtid, for forholdet mellem Svaneborg og stadens handelsforbindelser i Paravien har sjældent været bedre. Ydermere har Hertug Ulrik sørget for at gifte sig med Sir [[Varian Neirin|Varian Neirins]] datter [[Gabrielle Neirin|Gabrielle]], og således sikret freden med sine sydlige naboer, for ingen angriber jo sin egen familie.