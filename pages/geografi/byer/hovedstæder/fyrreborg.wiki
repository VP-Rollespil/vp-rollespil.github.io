{{title:Fyrreborg}}
{{author:Laura Holmegaard}}
{{timestamp:2009-09-18T13:57:36Z}}
{{copyright:Fyrreborg}}
'''Fyrreborg''' er den eneste nævneværdige by i [[Fyrreborg len]], der som den eneste stad i omegnen ikke ligger dybt inde i skoven, hvor der er let adgang til tømmer. Byen er selve lenets hjerte og dets eneste rigtige kontakt til omverdenen. For at beskytte sig imod angreb fra de talløse banditter, som huserer i skovene, har Fyrreborg rejst en høj mur omkring selve byen, og vagter patruljerer muren døgnet rundt.

Omkring byen ligger der adskillige marker og små gårde og huse, hvor fæstebønderne bor med deres husmænd. Agrenes afgrøder er nok til at brødføde byens borgere, men eftersom størstedelen af lenets arbejdere beskæftiger sig med træ på den ene eller den anden facon, og ikke med dyrkelse af jorden, er Fyrreborg len nødt til at importere fødevarer og andre nødvendigheder fra de øvrige lener i bytte for deres eget tømmer.
Denne afhængighed af byttehandel giver dog et problem: [[Kongevejen]], der løber igennem Fyrreborg len såvel som resten af [[Lenerne]], er en stor del af tiden omgivet af tætte og dybe skove, hvor stimænd ofte lurer mellem de mørke stammer. Fyrreborg er det len som har flest problemer med lovløse, for de vilde skove er uvejsomme, upatruljerede og lette at gemme sig i, ligesom også føde er nemt at skaffe her, såfremt man altid kan finde ud af at bruge en bue eller kan kende skovens spiselige udbud af svampe og bær fra de giftige.
Dette er uheldigt, for borgerne i byen Fyrreborg, såvel som arbejderne og deres familier som lever i skoven, er dybt afhængige af de forsyninger som købmændene bringer til storbyen. hvorefter mænd i grevens sold sørger for, at fragte det videre til tømmerkolonierne. Handelskaravaner som rejser igennem dette len er derfor altid beskyttet af stærkt bevæbnede mænd, men alligevel er det ikke altid nok til, at sikre karavanerne imod baghold, og det kan især været svært for de mindre velhavende handelsmænd at hyre folk der kan følge deres karavaner sikkert ud til kolonierne.
Vejen til Fyrreborg er altså hverken sikker eller nem at færdes af, men alligevel er der ofte stærk trafik på den del af Kongevejen som strækker sig igennem der skovdækkede landskab, dels på grund af Fyrreborg lens egne handler, men også på grund af [[Goldberg len|Goldberg lens]].