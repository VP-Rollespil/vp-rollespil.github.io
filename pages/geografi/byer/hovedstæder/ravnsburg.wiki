{{title:Ravnsburg}}
{{author:Jesper Kristiansen}}
{{timestamp:2011-02-15T17:43:42Z}}
{{copyright:Ravnsburg}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Ravnsburg]]
<tr valign=top><td style="background:#efefef;" colspan=2 align=center>[[Fil:Ravnsburg.jpg|thumb]]
<tr valign=top><td>'''Land'''<td>[[Kongeriget Narabond]]
<tr valign=top><td>'''Byherre/Byfrue'''<td>[[Hubert von Clauen]]
<tr valign=top><td>'''Region'''<td>[[Ravnsburg len]]
<tr valign=top><td>'''Indbyggertal'''<td> Omkring 30.000
</table>

Hovedstaden i [[Ravnsburg len]].

'''Ravnsburg''' er, ligesom det storlen den ligger i, mangesidig og bredtfavnende, og huser alt fra købmænd og håndværkere til mægtige [[mager|magere]] og selveste lensgreven [[Hubert von Clauen]] af Ravnsburg len.

Ravnsburg er kendt som [[Vestlenet|Vestlenets]] mest oplyste by, hvilket til dels har rod i, at byen er det vestlenske hovedsæde for [[Magiens Cirkel]], og dels i det faktum at det er den eneste lenske stad foruden [[Kronstad]], som har et offentligt bibliotek, som Hubert von Clauen selv skænkede byen i år 1462 [[e.J.]], da han overtog titlen som lensgreve efter sin fader. Ganske vist er udvalget af skrifter i bogsamlingen begrænset for slet ikke at tale om, at størstedelen af den [[lensk|lenske]] befolkning overhovedet ikke kan læse, men lensgrevens gave til byen og dens borgere har ikke desto mindre tjent til det formål, at Ravnsburg er blevet kendt som en kilde til visdom. Skønt der kræves et gebyr på ti skillinger for at få adgange til bøgerne, bliver biblioteket stadig betragtet som offentligt i og med, at enhver kan betale tolden for derefter sætte sig ind i læsesalen og studere, medmindre kustoden vælger at afvise personen i døren.

Ud over sine akademiske fortrin har Ravnsburg også masser at byde på i henhold til handel af al slags. Torvepladsen i byens centrum summer af liv fra solen står op og til den går ned, og butikkerne i byens gader byder på alskens varer, som enten er produceret i Ravnsburgs egne værksteder, eller som kommer fra andre lener og lande. Både bønder og handelskaravaner kommer til Ravnsburg for at afsætte deres varer og handle nye ind, og især hver tredje måned, hvor der er store markedsdag, kan man finde alverdens kramvarer og nyheder på den centrale torveplads.

De tilrejsende, som i disse dage kommer til Ravnsburg, får som regel er behageligt ophold i den gamle by, som på trods af sin alder har fulgt godt med tiden hvad angår byggekundskaber og levevis. Husene i byen er opført i både gamle og nye stilarter, af alskens materialer med vægge af enten kold og beskyttende sten, tjæret eller kalket træ, bindingsværk eller ler, og med tage som enten er tækket eller dækket af stenplader. Gaderne varierer i både bredde og længde afhængig af hvor man går, for jo flere folk der er kommet til, desto flere huse har Ravnsburgs indbyggere også været nødt til at bygge, og har derved skabt gyder og smøger hvor man let kan miste orienteringen, hvis man ikke er stedkendt.

Kriminaliteten i Ravnsburg er ikke udpræget, men selvom man som regel kan færdes på gaderne om aftenen uden frygt, takket være byens vagtkorps, skal man alligevel tage sig desto mere i agt for lommetyve og charlataner som benytter trængslen og forvirringen på markederne til at tiltuske sig andres værdier.

Nævneværdige hovedsæder i Ravnsburg er blandt andet [[Ravnsskygge Akademi]], [[Sankt Agnes' Katedral]], [[Den Syngende Minotaur]], [[Elementernes Katedral]] og [[Handelshuset Lærkes]].