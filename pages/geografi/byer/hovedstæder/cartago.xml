<title>Cartago</title>
<author>Laura Holmegaard</author>
<timestamp>2009-09-23T12:32:08Z</timestamp>
<text>&apos;&apos;&apos;Cartago&apos;&apos;&apos; [udtales ZAR-tago] er hovedstaden i ørkenriget [[Zara&apos;bash]]. Byen blev grundlagt omkring år 800 [[f.J.]] og voksede hurtigt, for den lå omkring en af de fire største oaser i ørkenen og blev snart et centrum for handel og agerbrug. Byen siges at være den smukkeste i alle menneskenes riger, og blandt [[zarabiner|zarabinerne]] selv betragtes den som arkitekturens ypperste formåen, selvom [[Eislon]] officielt beskrives således.

Omkring år 550 f.J. indtog Zara&apos;bashs største nomadestamme, [[Ihr-Ihalíd]], byen under ledelse af Doha Ihr-Ihalíd, som kort efter udråbte sig selv til sultan over Zara&apos;bash og i samme slag gjorde byen til hovedstad i sit rige, som han døbte &quot;[[Det Cartanske Imperium]]&quot;.

Cartago er også kendt som Den Gyldne Stad på grund af sine guldbelagte kupler og spir. Ved gry og kvæld får solens reflekterede røde stråler guldet til at se ud, som om bygningerne står i flammer. Dette fænomen er kendt som &quot;Cartagos brændende tage&quot; og er berømt i det ganske [[Niraham]].</text>
<copyright>Cartago</copyright>
