<title>Vinterburg</title>
<author>Laura Holmegaard</author>
<timestamp>2009-09-26T07:42:39Z</timestamp>
<text>&apos;&apos;&apos;Vinterburg&apos;&apos;&apos; by er hovedstaden i [[Vinterburg len]] og den eneste navngivne stad i hele lenet.

Selve byen er hårdt medtaget af [[Wilhelm Vinterburg|Wilhelm Vinterburgs]] manglende finanser. Murene er fældefærdige, og det trækker i langt de fleste huse, hvor beboerne ikke har haft råd til at restaurere de forfaldne bygninger. Byens torveplads synes forladt og øde sammenlignet med mange andre byer, for kun bønderne og enkelte handlende kommer til Vinterburg for at afsætte deres varer, og mellem revnerne i strøgenes sten vokser græs og ukrudt som et synligt tegn på, at gaderne ikke bliver betrådt nær så meget, som de ville være blevet i en travl by. Rotter og udmagrede hunde løber frit omkring i gaderne eller roder rundt i affaldet i gyderne, for det er længe siden, at der var råd til at opretholde renligheden i staden.

Der findes ganske vist stadig folk i Vinterburg som besidder en vis formue, for mens de fleste er blevet fattige af de mange afgifter, er andre blevet rige på at låne deres nødstedte medborgere penge, imod skyhøje rente, naturligvis. Størstedelen af såvel borgere som bønder i lenet er dog fattige som kirkerotter, men har ingen måde hvorpå de kan forlade lenet.</text>
<copyright>Vinterburg</copyright>
