<title>Bergstadt</title>
<author>Laura Holmegaard</author>
<timestamp>2009-09-15T13:23:43Z</timestamp>
<text>&apos;&apos;&apos;Bergstadt&apos;&apos;&apos; er den øverste halvdel af hovedstaden i [[Goldberg len]] og den største af lenets minebyerne, skønt gangene ind i bjerget blev blokeret det samme år, som [[Murgo Aurumcana|Murgo Aurumcanas]] forræderi blev opdaget og kostede dværgene retten til at forvalte lenet. [[Valdemar Hvidsten]] har selv officielt bolig i byen og befinder sig også her det meste af året undtagen et par uger om sommeren, som han tilbringer i sin sommerresidens i [[Ravnsburg len]], samt yderligere et par måneder hvor han opholder sig ved hoffet i [[Kongebyen]].

Byen var engang den mægtigste i Goldberg len, men selvom den har bibeholdt sig størrelse og pragt, er stadens politiske og økonomiske vigtighed svundet betydeligt siden det syvende år efter [[Dommedag]]. Nu, hvor Bergstadt ikke længere er [[Lenerne|Lenernes]] vigtigste bindeled til [[Darconien]], er byens rigdom blevet mindre og dens befolkningstal ligeså.

Naturligvis brydes der stadig i Bergstadts miner, men på grund af en række ulyksalige ”uheld” med sammenstyrtede gange og tilskadekomne arbejdere, som har fundet sted hver gang menneskene har forsøgt at rydde tunnellerne ned til minerne i byens udkant, har lensgreven været nødt til at dirigere sine arbejdere godt en uges vandring længere mod øst, hvor deres minedrift ikke påkalder sig dværgenes opmærksomhed i nær så høj grad som nær de gamle gruber.
Den omvej som arbejderne således er nødt til at tage, samt det faktum at malm-, og sølvårerne i de nye bjergværker ikke er nær så mange og tykke som dem i de gamle, gør at lensgreven har mistet en betragtelig del af sin indtægt, hvilket har givet anledning til en forværrelse af forholdet mellem Goldberg len og [[dværg|dværgenes]] folk.</text>
<copyright>Bergstadt</copyright>
