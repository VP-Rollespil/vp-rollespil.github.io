{{title:Vanna}}
{{author:Laura Holmegaard}}
{{timestamp:2009-09-26T07:13:56Z}}
{{copyright:Vanna}}
'''Vanna''' er hovedstaden i [[Aur len]] i [[Paravien]].

Byens marked er særligt berømt for de mange smykker af forskellig art, som man kan finde her. Alt fra fingerringe af træ til diademer af guld og diamanter kan købes i Vanna, om end kun i udvalgte butikker som ejes af lensherren [[Liron Aur]] selv. Igennem sine forbindelser til [[Darconien]] får han nemlig [[dværg|dværgene]] til at smede for sig, og deres værker er hverken billige eller simple, ligegyldigt hvilket stof de er lavet af.

Fiskemarkedet i Vanna summer ligeledes af liv, for herfra bliver der sendt store mængder tørret og saltet fisk til Darconien, som er lenets vigtigste handelsforbindelse. Også salt flyder i rigelige mængder fra Aur til dværgenes rige, og byen er blevet rig på sin handel med de små mestersmede.