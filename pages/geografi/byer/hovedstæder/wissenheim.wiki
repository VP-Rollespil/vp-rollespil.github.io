{{title:Wissenheim}}
{{author:Laura Holmegaard}}
{{timestamp:2010-08-25T11:42:24Z}}
{{copyright:Wissenheim}}
'''Wissenheim''' er [[Emyr|Emyrs]] hovedstad. Byen er et samlingssted både for handlende og for akademikere, og det er her, at kejseren og det emyrianske senat har hjemme.

Wissenheim er den største stad i Emyr med en befolkning på næsten 33,000 [[menneske|mennesker]]. Håndværkere såvel som lærde af enhver art har til huse i denne stolt by, hvor handel og politik er i centrum. Også [[magi]] dyrkes i stor udstrækning i Wissenheim, hvor [[De Emyrianske Kåber|De Emyrianske Kåbers]] næststørste [[mager]]akademi, det nyligt oprettede [[Kejserstorm Instituttet]], har beliggenhed.

Byen er skudt op omkring floden [[Wertrinnen]] og har herigennem kontakt til flere andre vigtige handelsbyer i Emyr, deriblandt [[Nerlangen]] og [[Horst]]. Rejsende kan komme til og fra Wissenheim med flodpramme såvel som i almindelige skibe, men det er især prammene, som fragter varer til og fra byen.

Wissenheim er, til stor beklagelse for de lokale myndigheder, også den by i hele landet, som har mest kriminalitet. På trods af en velorganiseret bygarde foruden både senatets og kåbernes egen tilstedeværelse, gør den blomstrende gesjæft det let for tyveknægte, svindlere og sortbørsmæglere at drive deres spil.