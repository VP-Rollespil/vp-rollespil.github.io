<title>Ny Etika</title>
<author>Laura Holmegaard</author>
<timestamp>2009-09-22T15:44:04Z</timestamp>
<text>&apos;&apos;&apos;Ny Etika&apos;&apos;&apos; er hovedstaden i [[Dilarnasortelver|Dilarnasortelvernes]] del af [[Underverdenen]], men grundet skærmydslerne imellem byen og resten af den sortelviske befolkning, ligger den meget længere oppe mod nord end de andre byer - faktisk helt oppe ved den nordligste kyst af [[Rustbjergene]]. Byen blev grundlagt kort efter [[Dommedag]], hvor Kejseringe [[Izmya]] vendte tilbage til [[Etika]], og dens lige findes ikke, så vidt man ved.

[[Vizra]], [[Dilarnas Udvalgte]], er også kejserinde af Ny Etika, og hun styrer den nyligt grundlagte stad med hård hånd.

Ny Etika minder meget om Etika i opbygning, men det er Dilarnas symbol, som pryder altre og søjler frem for [[Fanabina|Fanabinas]], og den lilla farve, som benyttes som kantbånd eller draperinger af mange i Etika, er skiftet ud med bordeauxrød. Ligeledes er det langt mere normalt, at gudstjenesterne her ender i kirkegængere, som vælter omkuld på jorden under høje skrig, thi således mærker de for alvor byens guddommelige patronesses nærvær.

Byen er naturligvis et religiøst samlingspunkt, for Dilarnafolk, vel at mærke. Der findes også få tilbedere af andre [[guderne|guder]], ligesom det er tilfældet i Etika, men den primære tro er Dilarna, og ingen i denne stad ville på noget tidspunkt vove at indrømme, at de stadig tilbeder [[den Sorte Moder]].</text>
<copyright>Ny Etika</copyright>
