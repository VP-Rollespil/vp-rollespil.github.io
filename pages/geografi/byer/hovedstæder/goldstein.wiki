{{title:Goldstein}}
{{author:Laura Holmegaard}}
{{timestamp:2009-09-19T18:12:59Z}}
{{copyright:Goldstein}}
Byen '''Goldstein''', hovedstaden under bjerget, har været lukket af for [[menneske|mennesker]] siden år 7 [[e.D.]], og  [[dværg|dværgene]] bor stadig under [[Bergstadt]], hvor de fortsat driver minedrift i de gamle miner, som førhen var fælles for de to stæder. De lader ikke menneskene bemærke deres tilstedeværelse på anden vis, end at de høje folk oppe på overfladen til stadighed kan se røgen fra dværgenes mægtige esser strømme ud fra åbninger i bjergsiden.

Før skærmydslen mellem [[Aurumcana-klanen]] og menneskene begyndte, var Goldstein og Bergstadt en vigtig fælles handelspost for de to riger. Goldstein var dengang et af de få dværgebyer som mennesker havde lov til at betræde, og [[Aurumcana]], samt flere andre dværgeslægter, blev lige så beriget af samarbejdet med menneskene, som deres handelspartnere gjorde.

Hvis der er noget som kan overgå en dværgs ønske om profit, så er det dog hans stolthed, og dværgene føler sig forsmået og ført bag lyset i en sådan grad, at de efter de første par års tavshedskrig med menneskene stadig ignorerer samtlige henvendelser som forsøger at nå frem til Goldstein fra overfladen.