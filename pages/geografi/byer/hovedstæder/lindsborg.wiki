{{title:Lindsborg}}
{{author:Laura Holmegaard}}
{{timestamp:2009-09-18T14:42:03Z}}
{{copyright:Lindsborg}}
Hovedstaden '''Lindsborg''' er den største af de to store byer i [[Stormshede len]], og den by som i sin tid gav navn til lenet, inden det blev ændret i [[Frederik Storm|Frederik Storms]] ære.

Staden styres af Lensgreve [[Argus Tremain]], og er faktisk en svært befæstet handelsby. Høje og tykke stenmure indkredser hele den stolte by, og udkigstårne knejser imod himlen med mellemrum langs hele muren. Vagter patruljerer muren døgnet rundt, og i hver deling af dem befinder sig ligeledes enten en præst fra [[Sankt Arions Kirke]] eller en morticist fra [[Sankt Helenas Orden]], rede til at assistere soldaterne der skal afværge eventuelle dæmonangreb på byen. Historien har lært borgerne i Lindsborg at være på vagt, for de har ikke råd til at tage nogen chancer i denne omegn.

I midten af byen ligger lensgrevens slot, der ligervis er en fæstning i sig selv; beskyttet af såvel mure som af en voldgrav, med fyldte forrådskamre året rundt så mange mennesker vil kunne overleve en belejring inde i borgen, og med både barakker, smedjer, værkstedet og haver trygt forvaret bag de massive stenvægge. Hver borger i byen er bekendt med, at såfremt de ydere forsvarsværker skullet blive gennemtrængt af en [[dæmon]], da skal hver kvinde og barn straks søge tilflugt i fæstningen, mens alle byens mænd er forpligtiget til at gribe til våben og forsøge at uddrive fjenden sammen med Lindsborgs soldater og magikere.

Lindsborgs magikerskole er også lokaliseret i midten af byen tæt ved citadellet. [[Sankt Helenas Akademi]] blev grundlagt samtidig med Lindsborg som en nødvendighed, for at der altid ville være kompetente [[mager|magere]] i byens forsvar, som kunne bistå de almene soldater med beskyttende magi imod dæmonernes mørke kræfter. Akademiet er specialiseret i uddannelsen af morticister, der alle bliver oplært specifikt i eksorcisme, og skolen sågar opnået en sådan ekspertise indenfor dette felt, at også morticister fra andre dele af [[Lenerne]] opsøger Sankt Helenas for at lære disse kundskaber. Det er dog sjældent, at sådanne udefrakommende får meget ud af at opsøge akademiets forstanderinde, [[Sandra Hedrian]], idet konservatoriet prioriterer uddannelsen af eleverne, som med tiden vil blive ansvarlige for at beskytte hele byen, så højt, at dets lærere sjældent har tid tilovers, som de kan spilde på fremmede der i sidste ende blot vil forlade byen igen med deres nyerhvervede viden uden at give noget igen for akademiets hjælpsomhed.
Sankt Helenas Akademi har et meget tæt samarbejde med Lindsborg bygarde igennem Sankt Helenas Orden, og fastholder derudover også det nære venskab med gejstligheden af gudinden [[Rina]], hvis helgen, [[Sankt Arion]], har lagt navn til læreanstalten.

Omkring selve byen Lindsborg ligger der adskillige gårde, hvor de bønder som passer markerne der omgiver staden bor. Disse agerdyrkere er for størstedelens vedkommende fæstebønder under Lensgreve Argus, ligesom mange af byens håndværkere også er i hans brød, og alle står under hans beskyttelse.

Der er langt fra Lindsborg til nogen skov, men hverken bønder eller borgere mangler brændsel, for tørvegravning er en god forretning ude på den vilde slette. Lyngtørven fra heden bruges både som tagdækning og som brændsel, men det er især tørven der skæres i moserne der anvendes i ildsteder og esser.  Tørven fra moserne bruges herudover også som gødning på markerne.