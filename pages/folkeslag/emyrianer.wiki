{{title:Emyrianer}}
{{author:Laura Holmegaard}}
{{timestamp:2010-08-20T09:38:20Z}}
{{copyright:Emyrianer}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>Emyrianer
<tr valign=top><td>''' Antal'''<td>4,800,000
<tr valign=top><td>''' Sprog'''<td>[[Emyriansk]]
<tr valign=top><td>''' Religion'''<td>[[Ragil]]
<tr valign=top><td>'''Relaterede etniske grupper'''<td>[[Ethaner|Ethanere]]
</table>

====Oprindelse====
[[Emyr]] blev grundlagt i år 269 [[e.J.]], og siden har landets borgere kaldt sig selv for '''emyrianere'''. Emyr menes at være blevet grundlagt i fællesskab af adskillige blodsbeslægtede herrer, som senere blev stamfædre til de største adelsfamilier i landet, men det er usikkert, om sagnpersonerne [[Emyrendorf]], [[Urichmall]], [[Zahlendorf]], [[Bücktenstell]], [[Glückenwick]] og [[Clarkmesser]] virkelig var de første emyrianere.

====Definition====
En emyrianer er en person, som er barn af to emyrianerne, ligegyldig hvor på [[Niraham]] personen fødes, medmindre man fødes indenfor Emyrs grænser: I så fald behøver man kun have én emyriansk forælder.

====Levevis====
De fleste bondefamilier er sådan opbygget, at husbonden bestemmer, men alle arbejder også lige meget. Selv små børn og gamle folk bliver sat i sving med opgaver, som deres kompetencer rækker til, for det er hele familiens ansvar, at høsten kommer i hus, så de færreste emyrianere når at lege så meget som børn.

De fleste emyrianske børn går i skole i hvert fald et par timer hver dag. Så samles de i den nærmeste kirke, hvor [[præst|præsten]] fortæller dem om [[guderne]], især [[Ragil]], om enhver indbyggers forpligtigelser overfor kejseren, om æren ved at være emyrianer, og hvordan man læser og skriver. Når en emyrianer bliver 15 år, skal han eller hun også hjemmefra i seks måneder for at bo på et af kejserens krigsakademier og lære, hvordan man bruger et spyd og kæmper i formation. På den måde kan Emyr til enhver tid forvandle alle sine indbyggere til soldater og opnå en enorm hærstyrke.

De fleste indbyggere i Emyr er agerbrugere, som arbejder hårdt på rigets store marker for at brødføde hele landet. Alle landmænd er fæstebønder, hvilket vil sige, at de arbejder for en adelig herremand og skal udlevere store dele af deres udbytte til ham, og derfor er de fleste bønder ret fattige. Men ingen sulter eller mangler klæder eller ly i Emyr, så længe de er i arbejde.

En borger har ofte en lidt lettere hverdag end en bonde, men må for de flestes vedkommende stadig arbejde hårdt. Man er borger, hvis man ejer en grund eller har et erhverv i en by. I borgerfamilier er det mere almindeligt, at en kvinde ikke arbejder men i stedet passer hus og hjem, skønt alle medlemmer i de mere fattige familier stadig må knokle på lige fod.

====Religion====
Emyrs skytsgud er Ragil, og derfor er det påkrævet ved lov, at alle emyrianere skal tilbede ham. De fleste hylder kun Ragil, men nogle stykker, især bønderne, tilbeder også andre guder ved siden af [[Ildens Herre]], f.eks. [[Nimar]] og [[Rina]].

Den eneste guddom fra både før og efter [[Dommedag]], som er forbudt ved lov i Emyr, er tyveguden [[Girak]]. Kejser [[Jakop IV von Emyrendorf|Jakop IV]] ønsker ikke, at denne guds dårligdom skal sprede sig til hans tilbedere, og derfor er det strengt forbudt at hylde Girak.

====Kendte emyrianere====
Den mest berømte nulevende emyrianer er Kejser Jakop IV von Emyrendorf. Han er blandt andet kendt for at være den regerende kejser, da [[Den Emyrianske Mur]] blev erklæret færdig.

Fyrst [[Gerd Koldhause]] er [[Førstekåbe]] indenfor troldmandsordenen [[De Emyrianske Kåber]] og derfor berømt i den magisk orienterede del af Niraham. Han er desuden kendt som en uhyre dygtig [[alkymist]], men også berygtet for at udføre umenneskelige eksperimenter på levende forsøgspersoner som et led i at styrke Emyrs militære magt.