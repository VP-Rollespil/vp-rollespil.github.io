<title>Det Første Folk</title>
<author>Laura Holmegaard</author>
<timestamp>2011-01-23T20:35:15Z</timestamp>
<text>&apos;&apos;&apos;Det Første Folk&apos;&apos;&apos; er den stamme, som levede ifølge den mukaianske åndetro levede i [[Mukai]], inden noget andet liv kom til. Folkets leder, [[Den Ældste]], spiste som den første af verdenstræet [[Guya|Guyas]] frugter, og fra disse frugter faldt der frø, som spirede og blev til al junglens liv, da de rørte jorden.

To af disse frø blev til de første [[menneske|mennesker]], [[Nua&apos;mu og Tuiga]], som allerede fra fødslen talte Det Første Folks eget sprog. Derfor tog Folket menneskerne til sig og lærte dem at overleve i junglen.

Da Nua&apos;mu blev frugtsommelig, byggede Det Første Folk [[Tempelbyen]] til deres hittebørn af sten, som de bar ned fra bjergene på deres stærke rygge, og selvom Folket forlod Nua&apos;mu og Tuiga, så menneskerne kunne skabe deres egen stamme, lod de Fuglenes ånd [[Nyura]] forblive hos menneskerne og bød hende at vogte over dem og at bringe deres bønner videre til Folket.

I Tempelbyen skulle der efter sigende have været utallige afbildninger af Det Første Folk, der af de forviste [[mukaianer|mukaianere]] beskrives, som om Folket skulle have lignet dem med arme og ben, hænder og fødder, men med pels og langt stærkere bygning end noget menneske.</text>
<copyright>Det Første Folk</copyright>
