<title>Vista</title>
<author>Laura Holmegaard</author>
<timestamp>2010-01-06T10:29:34Z</timestamp>
<text>&lt;table border=1 cellpadding=2 cellspacing=0 align=right style=&quot;margin-left:1em&quot;&gt;
&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Vista]]
&lt;tr valign=top&gt;&lt;td&gt;&apos;&apos;&apos; Antal&apos;&apos;&apos;&lt;td&gt;Ukendt
&lt;tr valign=top&gt;&lt;td&gt;&apos;&apos;&apos; Sprog&apos;&apos;&apos;&lt;td&gt;Intet officielt
&lt;tr valign=top&gt;&lt;td&gt;&apos;&apos;&apos; Religion&apos;&apos;&apos;&lt;td&gt;Blandet
&lt;tr valign=top&gt;&lt;td&gt;&apos;&apos;&apos;Relaterede etniske grupper&apos;&apos;&apos;&lt;td&gt;[[Zarabiner|Zarabinere]], [[traegonner|traegonnere]]
&lt;tr valign=top&gt;&lt;td&gt;&apos;&apos;&apos;Benævnelse(r)&apos;&apos;&apos;&lt;td&gt;[[Folket, der kom med tågen]]
&lt;/table&gt;
====Oprindelse====
Der er ingen som rigtig ved, hvor &apos;&apos;&apos;vistaerne&apos;&apos;&apos; stammer fra, ikke engang dem selv. Sandsynligvis er dette, fordi folket i realiteten er blevet sammensat af medlemmer fra alle [[Niraham|Nirahams]] nationer, men på grund af vistaernes tradition for at vandre og for at have &quot;afvigende&quot; religiøse tilhørsforhold end de fleste andre af Nirahams menneskelige folkeslag, er det en anerkendt opfattelse, at de første vistaer stammede fra enten [[Zara&apos;bash]] eller [[Traegonn Sletten]], og at folkeslaget muligvis har eksisteret i mere end 1,400 år.

Vistaerne var før [[Dommedag]] mest almindelige på den sydlige halvdel af Niraham, hvor vejret passer bedre til deres omflakkende levevis, men siden [[Tågen|Tågens]] opdukken er de også kommet til [[Sydlenet]] i relativt stort antal og er nærmest blevet en del af den lokale befolkning, for vistaerne lader ikke til at ville forsvinde fra lenet igen i den nærmeste fremtid.


====Definition====
Vistaerne definerer selv medlemmer af deres folkelag som personer, der af fri vilje og hjertets lyst har valgt den åbne landevej som sit hjem og alle andre vistaer i Niraham som sine brødre og søstre, eller som har bare én forældre, som er vista. Hvis en person, der ikke er født ind i folkeslaget, ønsker at bliver vista, skal vedkommende først igennem et optagelsesritual, der i bund og grund bare går ud på at vise, at man kan drikke sig fuld og feste.


====Levevis====
De fleste vistaer lever i grupper, der ofte består af nært beslægtede personer. Hvad end medlemmerne er direkte i familie med hinanden eller ej, så betragter de dog sig selv som én stor familie, som alle er ekstremt loyale overfor. Hver af disse grupper har et &quot;hoved&quot;, altså en person som taler på vegne af gruppen, når den kommunikerer med andre, og som fungerer som religiøst overhovede ved forskellige ceremonier.

Vistaer har sjældent noget fast hjem. Gruppen rejser enten til fods og sover i telte, på kroer og i lader (selvom bønderne ikke altid er klar over, at de har gæster), eller i kulørte vogne, hvis indre er indrettet som et lille værelse med senge, hængekøjer og alle familiens ejendele hængt op på væggene.

Gruppen ernærer sig som regel som underholdning og billig arbejdskraft. Alle vistaer lærer fra barnsben at synge, danse, spille musik, spille hasard og fortælle historier, og de fleste mænd kan finde ud af at smede hullede gryder sammen igen, sko heste, laver smykker, slagte dyr og andre nyttige egenskaber, når man må klare sig med det arbejde, som man kan få. Kvinderne har deres egne vaskebaljer og - brædder med, som hænger på siderne af vognene, hvis de da har husvogne med sig, og med dem kan de skaffe en hel husstand rent sengelinned og tøj på nogle timer.

Mange vistaer har også trænede dyr med i deres familier, både almindelige bondegårdsdyr som geder og grise der kan danse, regne eller stave med små træklodser, men også af og til eksotiske væsener som slanger, farvestrålende fugle eller magiske firben i kasser, som man kan få lov til at se for en skilling eller to.

Vistaerne har et ry for at være meget langfingrede, og selvom det for manges vedkommende faktisk er sandt, så er vistaer langt fra én stor kriminel bande. Børnene stjæler måske lidt fra tilskuernes lommer, mens deres forældre optræder, og hvis gruppen kommer forbi en ubevogtet svinesti eller æbletræ, kan den da godt finde på at forsyne sig med en enkelt gris og nogle frugter, men overordnet set klarer de sig nogenlunde hæderligt igennem tilværelsen.


====Religion====
Den religion som praktiseres blandt vistaerne er ofte en forvirrende, men dog overbevisende, pærevælling af alle de trosretninger, som de er stødt på i løbet af folkets lange eksistens. Bønner til gamle guddomme som [[Nimar]] og nye som [[Tara]] blandes flittigt med dans iklædt bjørneskind, musik fra trommer, rasler og fløjter, og påkaldelser af forfædrene, mens der ofres korn på altere til naturens egne &quot;[[ånd|ånder]]&quot; som [[dryade|dryader]] og [[havfrue|havfruer]]. I bund og grund er mange af de ceremonier, som vistaerne afholder, dog mere tradition end egentlig tilbedelse af de forskellige [[guderne|guddomme]], for vistaerne er et frit folk, som ikke bryder sig om at være bundet af hverken hjem, arbejde eller religion.

Med denne holdning til guderne og hang til at praktisere overtro og afgudsdyrkelse bliver vistaer ofte beskyldt for kætteri og blasfemi til øjensynlig stor fortrydelse for folket, som rent faktisk for størstedelens vedkommende værdsætter de Ti Sande guder og guderne efter Dommedag lige så højt, som de værdsætter ånder og dyr. Derfor har vistaerne lært at holde deres religiøse udfoldelser skjult og kun at nævne gudenavne, når en nysgerrig fra tid til anden spørger dem, hvilke trosretninger vistaerne egentlig følger.


====Kendte vistaer====
Det er sjældent, at det er lykkedes en vista at blive til noget stort og bemærkelsesværdigt, men nogle få eksempler på berømte vistaer har der dog været.

Et af disse var skjalden &apos;&apos;Rafael af Landevejen&apos;&apos;, som blev Kong [[William Narabond|William Narabonds]] hofmusiker og var berømt langt ud over [[Lenerne|Lenernes]] grænser for sin dygtighed i at spille på mangfoldige instrumenter og for sin smukke sangstemme. I følge overleveringerne tjente han kongen trofast i fire år, hvorefter vistaen simpelthen tog sine instrumenter og forlod sit liv i sus og dus på [[Glenteborg Slot]] uden anden forklaring, end at hans såler trængte til at blive slidt ned.

Et andet eksempel var en vista, der blev kendt som &apos;&apos;Rakkerkongen&apos;&apos;, idet han på et tidspunkt slog sig ned i den vestlige del af [[Verdensskoven|Den Nye Verdensskov]] i [[Bethan Len]] og erklærede skoven for sit kongedømme. Vistaer fra nær og fjern flokkedes til for at blive en del af hans hof, men &quot;kongen&quot; blev dog afsat i løbet af en måneds tid, da der efterhånden var kommet så mange vistaer til egnen, at [[Bethan|Bethans]] ridder, Richard, som ellers var et fredsommeligt og godmodigt menneske, ikke kunne blive ved med at ignorere Rakkerkongens påstande om, at han var konge, og lempeligt fik fjernet majestæten fra lejren en nat, uden at nogen vidste hvordan eller hvorhen.

Rakkerkongen dukkede op igen i otte måneder senere, hvor han bad sine &quot;undersåtter&quot; i Verdensskoven, som var blevet på stedet for at vente på ham, om at sprede sig for alle vinde og glæde sig over vejens frihed. Historien ved det paraviske hof lader fortælle, at Ridder Richard fik denne fornuft indgydt i Rakkerkongen ved at lade ham få et halvt års oplæring i en af sine adelige venners hær i [[Nordlenet]], så han kunne lære, hvordan en konge kan forsvare sit rige. Denne lektion faldt dog ikke i Rakkerkongens smag, som historien mener at melde.


====Traditioner====
Vistaerne er et folk med et rigt væld af traditioner. Disse er ofte knyttet til overgange i en persons liv, som når vedkommende f.eks. bliver født eller optaget som vista, bliver gift eller forælder, eller dør.

=====Fødsel=====
Når et vistabarn bliver født, får det sin første ørering. Det er faderen, som laver denne, men hvis han ikke er tilgængelig, er det moderens nærmeste mandlige familiemedlem, som regel hendes bror eller far.

En person, der bliver optaget som vista, betragtes som at være født på ny til et liv på landevejen. Her får vedkommende også en ørering, som bliver givet til ham eller hende af gruppens hoved. Derudover skal personen have hældt mindst en lille balje vin ud over sig, så vedkommende er badet i det, ligesom barnet er badet i blod, når det kommer til verden.

=====Giftermål=====
Vistaernes ægteskaber adskiller sig markant fra de fleste andre folkeslags, for de er kun midlertidige. Ægteskab bliver som regel indgået, fordi vistaernes traditioner dikterer, at kun en moder eller en ægteviv bør lave mad til sin mand, da det betragtes som nedværdigende for en pige at skulle servere for andre end dem, som hun selv har valgt.

Ceremonien foregår på den måde, at de to parter, som skal til at indgå i ægteskab, stiller sig overfor hinanden og sammen holder om en lille lerkrukke imellem dem. Gruppens hoved lægger så sine hænder på hver af deres pander og velsigner dem i Nimars, [[Rina|Rinas]] og forfædrenes navne, hvorefter parret slipper krukken og lader den knuses på jorden. Så skal ægtefolkenes to ældste kvindelige slægtninge, som regel bedstemødrene, tælle skårene, og når de er enige om antallet af skår, siger de det højt til hele forsamlingen. Det er så det antal år, som ægteskabet er gyldigt.

=====Død=====
Gravlæggelsen af en afdød vista varierer som regel en smule afhængig af, hvilket klima gruppen befinder sig i, når et af dens medlemmer dør, og om det er et barn eller en voksen, som er omkommet.

Almindeligvis bliver den afdøde begravet ved et vejkryds, således at sjælen selv kan bestemme, i hvilken retning den siden vil vandre. Hvis der ikke er noget vejkryds tilgængeligt, stykkes der et kors sammen af grene, strå eller hvad der nu ellers er ved hånden, som lægges ovenpå graven.

Inden der kastes jord på den døde, lægger gruppens medlemmer offergaver med ned til personen, som denne kan tage med sig videre. Det kan være alt fra mønter og værktøj til mad og en flaske med vin, hvis det er en voksen, men hvis den afdøde er et barn, får det legetøj og måske et kæledyr med sig, foruden en lok af sin moders hår. Nogle vistakvinder giver sågar hele deres fletning til deres barn, hvis det dør før dem.

Når alt dette er gjort, slipper den afdødes familie en fugl fri, som man har fanget og holdt i et bur siden familiemedlemmet døde. Den symboliserer den uendelige frihed, som sjælen nu får, men også tabet, for fuglen vender aldrig tilbage til sine kære.</text>
<copyright>Vista</copyright>
