{{title:Frajenir}}
{{author:Laura Holmegaard}}
{{timestamp:2009-11-21T11:26:21Z}}
{{copyright:Frajenir}}
'''Frajenir''' er en plante, som vokser i det meste af [[Niraham]] undtagen i den sydlige del, hvor der er for tørt og varmt. Planten kan blive næsten 1,5 m høj, hvis den får lov til at vokse længe nok, og kan være svær at skelne fra almindelige brændenælder, hvis man ikke er kyndig på urter.

Bladene anvendes både til supper og stuvninger, ofte uden at lokalbefolkningen selv er klar over, at de indtager den, da det som bekendt er meget svært at se forskel på almindelige nælder og frajenir, der oven i købet gerne vokser side om side.

Det er et bevist faktum, at rå frajenirblade med fordel kan anvendes til at neutralisere gifte midlertidigt, om end de synes ude af stand til rent faktisk at fjerne edderen fra den forgiftedes krop.