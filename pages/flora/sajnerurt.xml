<title>Sajnerurt</title>
<author>Laura Holmegaard</author>
<timestamp>2009-11-23T11:25:59Z</timestamp>
<text>&apos;&apos;&apos;Sajnerurten&apos;&apos;&apos; betragtes af mange som en ukrudtsplante, men er i realiteten en af [[Niraham|Nirahams]] mest potente lægeurter. Den forveksles desværre meget let med &apos;&apos;løvetand&apos;&apos;, og dens mange anvendelser går derfor alt for ofte folk, som ikke er urtekyndige, forbi.

Sajnerurt genkendes let på sine takkede blade og den store gule blomst, som almindeligvis blomstrer fra april til maj, men forveksles som sagt utroligt ofte med løvetand, som også kaldes for &apos;&apos;mælkebøtte&apos;&apos;.

Plantens blade er rige på vitaminer og derfor et godt tilskud i enhver salat, mens der kan koges en væske på roden, som kan minde om den [[Zara&apos;bash|zarabinske]] drik &apos;&apos;kaffe&apos;&apos;. Sajnerurtens saft har flere anvendelsesmuligheder: Hvis den smøres på brændnældeudslet, dulmes smerten en smule, og hvis den anvendes på et åbent sår, skynder saften på kroppens naturlige helingsproces i en fantastisk mærkbar grad, selvom der stadig dannes arvæv.</text>
<copyright>Sajnerurt</copyright>
