{{title:Fyrste}}
{{author:Laura Holmegaard}}
{{timestamp:2011-01-24T14:33:48Z}}
{{copyright:Fyrste}}
'''Fyrste''' (eller [[fyrstinde]]) er en elvisk titel, som gives til regenten af en [[skov]]. En fyrste arver sin titel fra sin moder eller fader, men i modsætning til den menneskelige tradition er det ikke nødvendigvis den ældste, men derimod den mest kompetente, som skal videreføre titlen. Det er altid den forrige regent, som afgør, hvilket af hans eller hendes børn, der skal have titlen til sin tid.

En fyrste er mere eller mindre enevældig hersker i sin egen skov, men skal til hver en tid lyde [[højkonge|højkongen]] og det af de to elviske senater, som skoven hører ind under: [[Santillias senat]] eller [[Eisloniens senat]]. Derudover er han ansvarlig for beskyttelsen af skoven og er forpligtiget til altid at have en hær til rådighed, som om nødvendigt kan slå en indtrængende fjende tilbage.

En fyrste tæller som adelig, hvilket i elvernes samfund bare betyder, at han og hans familie har gjort sig værdige til respekt igennem hård og trofast tjeneste overfor det elviske folk som helhed. Af samme grund tæller hele en fyrstes blodbeslægtede familie som adel, idet den oftest også har stor del i administrationen og beskyttelsen af skoven og dens beboere.