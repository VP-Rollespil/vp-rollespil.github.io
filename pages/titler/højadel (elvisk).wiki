{{title:Højadel (elvisk)}}
{{author:Laura Holmegaard}}
{{timestamp:2015-02-08T22:15:48Z}}
{{copyright:Højadel (elvisk)}}
<p class="MsoNormal" style="text-align:justify">Det elviske adelshierarki må siges at være særdeles begrænset sammenlignet med de fleste menneskelige nationers, men ikke desto mindre findes der et udvalg af titler, som angiver indehaverens autoritet og uomtvistelige krav på respekt. Titlen af''' højadel''' er en af disse.</p>

<p class="MsoNormal" style="text-align:justify">Titlen som elvisk højadel er bundet op på forvaringen af de guddommelige relikvier kendt som [[Drømmejuvel|Drømmejuvelerne]]. Disse magiske sten, som i tidernes morgen blev skænket til det elviske folk af [[den elviske panteon|deres fem daværende guder]], udpeger den nye [[højkonge]] eller [[højdronning|–dronning]] af [[Eislonien]], når den gamle dør, og bliver herefter af den nykronede majestæt overrakt til fire udvalgte familier, hvis opgave det nu er at tage vare på de magiske sten, indtil de igen skal tages i brug.</p>

<p class="MsoNormal" style="text-align:justify">De fire familier, som opbevarer Drømmejuvelerne, får hver især titel af højadel. I tilfælde af at en Drømmejuvel er overgået til en ny familie i stedet for at blive genoverrakt til sine forrige beskyttere, bibeholder den forrige værtsfamilie sin titel som højadel i løbet af hele den nye regents regeringstid.</p>

====Højadelige familier====
<p class="MsoNormal" style="text-align:justify">[[Akantus]] er den første [[skovelver|skovelviske]] familie, som nogensinde er blevet udpeget til vogtere af en Drømmejuvel og dermed til at blive tildelt titlen af højadel.</p>

<p class="MsoNormal" style="text-align:justify">[[Dagskær]] fik overrakt en Drømmejuvel for anden gang i træk, da [[Aencar Keladon]] lod sig krone til højkonge. Det er ikke nogen hemmelighed, at denne [[højelver|højelviske]] families ophøjelse til højadel sandsynligvis hang sammen med, at matriarken Drienés yngste datter, [[Lirien Dagskær|Lirien]], kun et lille årti inden [[Elethrien Keladon|Elethrien Keladons]] ophøjelse til højdronning var blevet udpeget som [[ypperstepræstinde]] af [[Nimar]], og at den nykronede højdronning derfor følte et behov for at vise slægten sin anerkendelse.</p>

<p class="MsoNormal" style="text-align:justify">[[Måneklinge]] er en højelvisk familie, som fik overrakt en Drømmejuvel og titlen af højadel for første gang nogensinde efter Aencar Keladons kroning. De overtog deres Drømmejuvel fra familien [[Svanevinge]].</p>

<p class="MsoNormal" style="text-align:justify">Den højelviske familie [[Sølvtorn]] har været udpeget som vogtere af Drømmejuvelerne over flere omgange. Da Aencar Keladon overrakte dem en af de guddommelige juveler efter sin kroning, var det fjerde gang i træk, at den elviske højkonge valgte dem som beskyttere af de hellige relikvier.</p>
====Forhenværende højadelige familier====
<p class="MsoNormal" style="text-align:justify">Da højkonge Aencar Keladon blev udpeget som regent for det elviske folk, valgte han at fratage den højelviske familie '''Svanevinge''' deres hverv som vogtere af Drømmejuvelerne, og overrakte i stedet deres juvel til familien Måneklinge. Idet Aencars regeringstid nu er forbi, og hans søn, [[Damireon Keladon]], er blevet kronet, har Svanevingeslægten nu mistet deres status som højadel.</p>