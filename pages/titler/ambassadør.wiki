{{title:Ambassadør}}
{{author:Laura Holmegaard}}
{{timestamp:2010-01-21T09:57:29Z}}
{{copyright:Ambassadør}}
En''' ambassadør''' er en person, som er udpeget af en større magtfaktor til at repræsentere sin nation eller organisation i andre lande eller ordener. Enhver ambassadør udpeges af sit riges regent eller sin ordens [[Stormester (gejstlig)|stormester]], ofte efter at være blevet indstillet af et senat, et råd eller en kreds af højtrangerende ordensmedlemmer. For at blive en gyldig ambassadør skal man dog også godkendes af den nation, hvori man skal have sit virke.

Samtlige nationer og ambassadørberettigede ordener i [[Niraham]] anerkender, at en ambassadør er urørlig, men enhver anklage imod denne kan videregives til vedkommendes arbejdsgiver, som herefter kan uddele en passende reprimande. En ambassadør er ikke det samme som en [[diplomat]]: Et angreb på en ambassadør er ikke en åben krigserklæring imod dennes arbejdsgiver, men straffen for at lægge hånd på en funktionær med denne rang betragtes af alle lande i Niraham som en forbrydelse på højde med kongemord og straffes derefter, ligegyldigt hvor man befinder sig.

Nogle sammenslutninger, f.eks. [[Solhjem]] og [[Sorte Ege]], udpeger også deres egne ambassadører uden anerkendelse fra resten af Niraham. Disse individer besidder ikke rent politisk en ambassadørs urørlighed, men i praksis behandles de mere eller mindre med samme respekt, idet deres arbejdsgivere stort set ligger inde med samme styrke og/eller indflydelse, som en lille nation ville gøre.


'''Ordener, som har ret til at udpege en ambassadør:'''

[[De Emyrianske Kåber]]

[[Enklaven]]

[[Højmager|Højmagerne]]

[[Magiens Cirkel]]