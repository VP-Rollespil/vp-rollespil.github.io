<title>Stormester (verdslig)</title>
<author>Laura Holmegaard</author>
<timestamp>2014-09-21T15:40:30Z</timestamp>
<text>&apos;&apos;&apos;Stormester&apos;&apos;&apos; er en titel indenfor [[Magiens Cirkels rangsystem]]. Den besiddes af det øverste overhoved for en given [[troldmandsskole]], og der findes således ni af dem i hele [[Niraham]], skønt kun de tre for de almene skoler bliver offentligt anerkendt.

De nuværende stormestre er [[Al Handji bin Faladj]] for [[elementalisme]], [[Ireus Situs]] for [[mentalisme]] og [[Uldur]] for [[morticisme]].

Stormestrene vælges af [[Magiens Cirkels Råd]] og besidder deres post for livstid, medmindre de bliver udstødt af [[Cirklen]].

En af tidernes mest berømte stormestre var [[Quarn Aratholl]], der bestred embedet som stormester for morticisme i flere årtier frem til vinteren i år 13 [[e.D.]], hvor han i overensstemmelse med resten af sin [[Aratholl|familie]] erklærede krig imod kongeriget [[Lenerne]] og dermed forbrød sig imod Cirklens [[Magiens Cirkels vedtægter|regelsæt]] i en sådan grad, at han blev erklæret [[renegat]] og frataget titlen.</text>
<copyright>Stormester (verdslig)</copyright>
