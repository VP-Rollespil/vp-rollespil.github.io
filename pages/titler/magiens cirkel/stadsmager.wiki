{{title:Stadsmager}}
{{author:Laura Holmegaard}}
{{timestamp:2009-09-19T19:09:54Z}}
{{copyright:Stadsmager}}
'''Stadsmager''' er en titel indenfor [[Magiens Cirkels rangsystem]]. Den besiddes af en bys øverste overhoved indenfor [[Magiens Cirkel]], og der findes kun én stadsmager per by.

Stadsmageren bliver udpeget af sit lens [[lensmagistrat]], og kan udskiftes som denne behager.

Ligesom lensmagistraten har stadsmageren en betragtelig arbejdsbyrde, da vedkommende står for mange af de registreringer som er påkrævet af [[Cirklen|Cirklens]] medlemmer af [[Magiens Cirkels vedtægter]]. Derudover er han eller hun også Cirklens "vagthund" i den pågældende by, og er ansvarlig for at rapportere ulovlige aktiviteter i byen til sine overordnede eller [[Magiens Cirkels Inkvisition]].

En stadsmager er ansvarlig for at godkende eller afvise anmodninger om tilladelsen til at oprette et troldmandsakademi i hans eller hendes by, og står ydermere for at udpege [[akademimester|akademimestrene]] på et tilladt akademi. Det er også stadsmageren opgave at holde øje med, at akademiet fortsat overholder alle Cirklens love.