<title>Jarl</title>
<author>Laura Holmegaard</author>
<timestamp>2010-12-31T13:59:47Z</timestamp>
<text>&apos;&apos;&apos;Jarl&apos;&apos;&apos; er den øverste adelige titel indenfor [[Lenerne|Lenernes]] hierarki. Oftere bruges dog betegnelsen &quot;[[hertug]]&quot;.

En jarl er ansvarlig for at forsvare en af rigets grænser ved altid at have en privat hær til rådighed, som kan afvise eventuelle indtrængere, men derudover fungerer han også som diplomat overfor nabolandet, som grænser op til hans jord.

Titlen som jarl går som regel i arv fra fader til ældste søn sammen med både jord, gods og ansvar, men det hænder af og til, at en regent har afsat sin jarl og givet en anden titlen, hvis jarlen har vist sig at være utilstrækkelig i sit embede. For trods alt er æt ikke afgørende for, om man er en god jarl eller ej.

Både [[Thorin Rarh]] af [[Nordlenet]], [[Arlan Hvidsten]] af [[Vestlenet]] og [[Ulrik Svaneborg]] af [[Sydlenet]] bærer titlen hertug, eller jarl om man vil.

====Rouliske jarler====
I Roul-Assin bruges betegnelsen jarl på samme måde som i Lenerne, mens titlen &quot;hertug&quot; ikke eksisterer. Her udnævnes jarlerne dog ikke af Lenernes regent, men af Roul-Assins [[marsk]]. Traditionelt set skal en jarl også have [[druide]]rnes velsignelse, men siden Roul-Assin konverterede til [[de Ti Sande guder]], har marsken mere eller mindre egenhændigt kunne udpege sine jarler, selvom gejstligheden har forsøgt at overtage druidernes gamle rolle.</text>
<copyright>Jarl</copyright>
