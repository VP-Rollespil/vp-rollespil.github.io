<title>Højkonge</title>
<author>Laura Holmegaard</author>
<timestamp>2011-01-24T14:15:24Z</timestamp>
<text>&apos;&apos;&apos;Højkonge&apos;&apos;&apos; er en titel, som bruges indenfor både [[elver|elvernes]] og [[dværg|dværgenes]] styreformer i nogenlunde samme forstand, selvom de to højkongers egentlige politiske indflydelse er meget forskellig.

====Den elviske højkonge====
Blandt elverne bruges titlen &apos;&apos;&apos;højkonge&apos;&apos;&apos; om rigets øverste regent, som bliver udvalgt af [[Drømmejuvel|Drømmejuvelerne]]. Bemærk, at der dog lige så godt kan være tale om en &apos;&apos;&apos;højdronning&apos;&apos;&apos;, og at regentens ægteviede mage desuden får samme titel som regenten selv, om end langt fra samme form for indflydelse.

Under højkongen står en masse [[fyrste|fyrster]] og [[fyrstinde|fyrstinder]], der hver er ansvarlig for en eller flere [[skov|skove]]. Disse personer og deres blodbeslægtede familier betragtes som adelige, men selve benævnelsen &quot;adelig&quot; giver dog ikke nogen elver mere politisk magt eller krav på respekt end ethvert andet medlem af folket. Det giver bare andre et praj om, at vedkommende altså er i familie med en fyrste eller fyrstinde.

Højkongen er essentielt [[Eislonien|Eisloniens]] og [[Santillia|Santillias]] øverste myndighed, for han er udvalgt af [[guderne]] selv til at lede den elviske nation. Det betyder dog ikke, at han gør det i praksis. Ligesom de fleste menneskelige konger har et kancelli, har den elviske højkonge et senat i hver verdensdel, hvor repræsentanter, som er udvalgt af indbyggerne fra de to egnes forskellige skove, tager sig af Eisloniens og Santillias mere dagligdags gøremål, ofte med råd fra [[Cristaliana]], når det kommer til magiske anliggender. Højkongen er faktisk kun inde over, når et senats medlemmer enten ikke kan blive enigt med et overvældende flertal, eller hvis et spørgsmål kan få vidtrækkende konsekvenser for det elviske folk.

Det er altid højkongens ret at underkende eller omstøde enhver af senaternes beslutninger, men i løbet af elvernes meget lange historie, er dette dog kun sket uhyre få gange, da [[Sissiannas børn]] foretrækker at tale om tingene, og da den øverste regent igennem alle tider overordnet set har kunnet være rigtig godt tilfreds med begge senaters arbejde.

Den nuværende højkonge af Eislonien er [[Aencar Keladon]].

====Den dværgske højkong====
Blandt dværgene bruges titlen &apos;&apos;&apos;højkonge&apos;&apos;&apos; om rigets øverste regent, som blive valgt ved simpel arverækkefølge. Det et altid et af den tidligere højkonges børn, som overtager hvervet som enten højkonge eller højdronning, men det er den gamle regent selv, som inden sin død vælger, hvem af hans børn, der skal være arvtageren. Denne beslutning er altid blevet respekteret af [[Darconien|Darconiens]] indbyggere, selvom den ikke altid har været lige populær.

Under højkongen står et utal af [[than|thaner]], der også kan kalde sig ved titlen &apos;&apos;kong&apos;&apos;, hvis de ønsker. Disse thaner har hver deres landområder, og de bliver gerne taget med på råd, når højkongen skal træffe vigtige beslutninger.

Til at hjælpe sig har højkongen nemlig [[Stentronernes Råd]], hvor hver than har krav på en siddeplads, som han enten selv kan optage eller give til en af sine udsendte. Den, som sidder i en af de ni stentroner, har krav på at blive hørt af højkongen, og på denne måde får alle thanerne noget at skulle have sagt, selvom det ikke er altid, at højkongen gør præcis, hvad de siger.

Den nuværende højkonge af Darconien er [[Ulathan &quot;Pandedeler&quot; Sortstålsøkse]].</text>
<copyright>Højkonge</copyright>
