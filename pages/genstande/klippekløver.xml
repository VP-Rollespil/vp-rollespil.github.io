<title>Klippekløver</title>
<author>Laura Holmegaard</author>
<timestamp>2009-09-19T20:02:37Z</timestamp>
<text>&apos;&apos;&apos;Klippekløver&apos;&apos;&apos; er navnet på et magisk langsværd, som tilhører Ridder [[Nestor Lynklinge]] af [[Lindsborg]].
Sværdet er smedet af [[elver|elvere]] og besidder fantastiske egenskaber. Det er kendt af mange, at det er i stand til at flække en kampesten midt over med ét slag, for når Ridder Nestor ønsker det, bliver klingen forvandlet til et blændende, hvidgult lyn.
Næsten lige så udbredt er det, at Klippekløver kun kan bæres af Nestor Lynklinge, for såfremt en anden forsøger at holde sværdet, får vedkommende et mægtigt stød, der slår ham omkuld. Byvagtskaptajnen har selv sørget for, at denne af sværdets magiske egenskaber er blevet kendt vidt og bredt, for at tage modet fra håbefulde tyveknægte.</text>
<copyright>Klippekløver</copyright>
