{{title:Muirín len}}
{{author:Laura Holmegaard}}
{{timestamp:2010-03-27T11:20:34Z}}
{{copyright:Muirín len}}
'''Muirín len''' [udtales MI-rin] er kendt for at være det eneste len i [[Paravien]], som har sin egen flåde. Lenet grænser op til [[Idris len]] mod nord, til [[Caer len]] mod nordøst og til [[Urien len]] mod sydøst, til [[Bethan len]] mod sydvest og til [[Ilings Sø]] mod vest.

[[Aled]] er hovedstaden i Muirín. Havnebyen er både en handelsby såvel som fæstning, og Muiríns lille, men kompetente flåde sejler herfra for at patruljerer Ilings Sø omkring [[Iona]]. Lensfruen, [[Iona Muirín]], råder ikke over mange skibe, og er den eneste af Paraviens nuværende riddere, som har investeret i denne form for militær. Flåden er kun lige præcis stor nok til at beskytte de handelsrejsende fra [[Plen]], som kommer til Iona for at gøre forretninger, og er også skabt udelukkende til dette formål. Aled modtager hvert år et tilskud til flåden fra Bethan len, for også [[Philip Bethan]] nyder godt af handlen med [[plener|plenerne]] og er ganske villig til at betale for de småbarbariske handelsfolks beskyttelse.