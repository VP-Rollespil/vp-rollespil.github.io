{{title:Hirschwald len}}
{{author:Laura Holmegaard}}
{{timestamp:2010-11-01T13:07:48Z}}
{{copyright:Hirschwald len}}
'''Hirschwald len''' er mestendels dækket af løvskov, men strækker sig også et stykke ud over [[Grauheide]] mod øst. Lenet har navn efter netop skoven [[Hirschwald]], som strækker sig et stykke ind i [[Tiefwald len]], hvor dens løber over i skoven [[Tiefwald]]. Engang havde skovhuggere skabt et bredt stykke land uden bevoksning mellem de to skove, men grundet [[elver]]folkets indblanding har træerne fået lov til at vokse vildt igen og forbinder nu atter de to lener.

Floden ''Tress'' har to udmundinger inde i selve skoven, og den kejserlige tilladelse for almenmand til at jage og fiske i Hirschwald har givet lenet en vis velstand.

Selvom man ikke skulle tro det for et len, hvis indbyggere primært består af skovgængere og håndværkere, er den politiske situation meget anspændt i Hirschwald. Der er tre stridende fløje: Adelen, som ønsker at rydde store dele af skoven for at kunne dyrke marker; en gruppe skovgængere, som modsætter sig dette og har allieret sig med elverne i deres bestræbelser på at forhindre rydningen af de ydre områder og en anden gruppe skovgængere, som godt kan tilstå adelen en smule rydning, men til gengæld ikke vil finde sig i at skulle respektere elvernes restriktioner på udnyttelsen af skovens resurser. Konflikten er ikke ny, men dukker op med nogle årtiers mellemrum.

Adelen, som har loven på sin side, kan ikke gennemføre sine planer om rydning uden arbejdere, og ønsker derudover ikke at gøre sig til uvenner med de dygtige jægere, som stadig er lenets største indtægtskilde. Desuden giver tanken om endnu mere bureaukratiske ballade med elverne end sædvanligt de fleste adelsfolk hovedpine, og det samme gælder udsigterne til de omkostninger, som en krig med elverne i deres eget domæne ville kræve.