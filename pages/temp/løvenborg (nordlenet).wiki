{{title:Løvenborg (Nordlenet)}}
{{author:Laura Holmegaard}}
{{timestamp:2010-10-20T06:16:08Z}}
{{copyright:Løvenborg (Nordlenet)}}
'''Løvenborg''' er den største by i [[Nordlenet]]. Byen, som mere er en fæstning end en egentlig stad, er den nordligste bebyggelse i hele Nordlenet og ligger i udkanten af [[Vildmarken]], der hvor heden og skoven, som befinder sig imellem Nordlenet og [[Rustbjergene]], betragtes som ingenmandsland, eftersom det er for tæt på modpartens område til, at hverken orker eller mennesker kan bo der i fred for den anden race.

På Løvenborg bor [[Thorin Rahr]], der som hertug af Nordlenet har fået til opgave af Kong [[Nikolai Narabond]] af [[Lenerne]] at beskytte grænsen til Rustbjergene. Dette har han indtil videre gjort ganske godt ved at samle en stor hærstyrke i Løvenborg, samt ved at bygge adskillige forposter og vagttårne rundt omkring grænsen, der hjælper ham til at have overblik over området.

I Løvenborg by bor der, foruden alle de hirdmænd, som er i Hertug Rahrs tjeneste, også adskillige stenarbejdere og tømrere, som hertugen også holder i arbejde ved blandt andet at sende dem ud til de forskellige forposter for at bygge forsvarsværkerne op igen efter hvert angreb, som bliver slået tilbage, samt et par handelsmænd og jægere, som bidrager til at holde byen forsynet, så hverken hertugens folk eller deres familier sulter.

Derudover kommer der forsyninger til Løvenborg fra de fæstebønder og vasaller, som tjener under hertugen, eller hertugens egne stormænd, og der importeres kun i meget ringe grad fra de øvrige storlener og fra andre dele af [[Niraham]].