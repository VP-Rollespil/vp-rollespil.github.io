<title>Silberrein len</title>
<author>Laura Holmegaard</author>
<timestamp>2010-11-01T14:44:36Z</timestamp>
<text>&apos;&apos;&apos;Silberrein len&apos;&apos;&apos; er et af [[Emyr|Emyrs]] rigeste, hvilket skyldes de enorme sølvforekomster i [[Jartbjergene]]. De fleste af lenets indbyggere er på den ene eller anden måde beskæftiget med minedrift eller håndværk, som knytter sig til forarbejdningen af minernes udbytte.

Lenets hovedstad er handelsbyen [[Silberrein]], som ligger fod foden af bjergene. Byen er primært befolket af kvinder, børn og handelsfolk, da de fleste af dens mandlige indbyggere er beskæftiget oppe i minerne det meste af året.

Silberrein har en imponerende bygarde, som beskytter stadens beboere og især dens rigdomme, men der sker stadig mange overfald oppe ved minerne, hvor stimænd og bjergrøvere ofte angriber i håbet om at kunne rage store rigdomme til sig. Også mod øst, hvor lenet grænser op til [[Traegonn Sletten]], udbryder der tit og ofte kampe, som dog oftest påbegyndes af emyrianerne selv.</text>
<copyright>Silberrein len</copyright>
