{{title:Niraham}}
{{author:Laura Holmegaard}}
{{timestamp:2009-09-09T13:06:29Z}}
{{copyright:Niraham}}
'''Niraham''' er navnet på den verden, hvor dødelige væsener lever. Fra tid til anden gæstes Niraham også af [[guderne|guder]], [[dæmon|dæmoner]] og andre uforgængelige skabninger, men først og fremmest er denne verden forbeholdt de dødelige.


__TOC__

====Skabelse====
'''Niraham''' blev skabt af [[Nimar]] i tidernes morgen for mere end 100.000 år siden. Dengang kæmpede Nimars to sønner, [[Djorka]] og [[Rasnasolin]], indædt mod hinanden i [[Aferheim]], gudernes rige, og visdommens gud, [[Gasnian]], forlangte, at de unges fader skulle skabe et sted, hvor de kunne kæmpe uden at lægge gudernes eget hjem øde.
Gasnian skuede ud i det fjerne kosmos og fik øje på stjernerne, så han bad Nimar om at tage tre af disse og smede dem til en plade. Dette gjorde Nimar, og Gasnian navngav pladen Niraham – Nimars land.
Stjernepladen stod i flammer, og Nimar bad derfor Rasnasolin om at køle den med sit vand. Rasnasolin lod regnen falde i utallige år, indtil hele pladen var dækket af vandet. Nimar bad da sin søn om at fjerne noget af det igen, men Rasnasolin nægtede, og Nimar vendte sig derfor i stedet til Djorka.
Nimar og [[Rina]] formede tusindvis af stenstøtter i Djorkas billede og gav dem liv, hvorefter Djorka navngav dem [[dværg|dværge]] og satte dem på den eneste høje tinde, som stadig ragede op over Rasnasolins verdenshav. Djorka bød da sine børn at grave dybe kanaler igennem bjergene, som omkransede hele Niraham på pladens kant, som vandet kunne løbe bort i.
Da dværgene efter mange års slid måtte opgive at fjerne hele havet, var meget af vandet dog flydt bort, og Niraham bestod da både af ocean såvel som af høje bjerge og dybe dale, samt en ørken så enorm som noget hav.
Da så gudinden [[Sissianna]] ned på pladen, og hun sørgede over dens hæslighed. Derfor bad hun Nimar om at skabe græs på engene, buske og blomster til fjeldsiderne og dybe skove, som kunne dække den golde jord. Nimar efterkom Sissiannas ønske, og skabte dertil også et folk i hendes billede, som kunne varetage denne natur. Disse var [[elver|elvere]].
Da [[Fanabina]] så, hvordan elverne tilbad Sissianna, blev hun misundelig og forsøgte at gøre Nimars skaberværk efter. Hun brugte [[rall]] og sin egen magi til at skabe [[sortelver|sortelvere]], [[ork|orker]] og [[goblin|gobliner]]. [[Grønhuderne]] flygtede op i bjergene, hvor elverne ikke kom så ofte, og slog sig ned der, men sortelverne søgte ned i jordens indre, for Fanabina åbnede Nirahams overflade og ledte sine børn ned i Underverdenens grotter og tunneller, hvor de kunne leve i sikkerhed for sollys og de mange varme følelser, som på daværende tidspunkt regerede på Niraham. Her gravede sortelverne selv flere gange og udvidede de underjordiske huler, så [[Underverdenen]] efter flere tusinde år havde forvandlet sig til et mægtigt, skjult rige i sig selv.
Da guden [[Ragil]] gav de mange [[sortblodsvæsener]] våben at kæmpe med og opfordrede dem til at angribe deres elviske naboer, begyndte en langvarig krig. [[Verdensskoven]], som indtil da havde dækket hele den nordlige halvdel af Niraham undtagen [[Rustbjergene]], blev hærget af både stål og ild, indtil den var blevet delt i flere små klumper forskellige steder i Niraham.
For at forhindre en lignende krig imellem racerne skabte Nimar efter Gasnians råd [[menneske]]racen i guden [[Aram|Arams]] billede. Mennesket blev hurtigt det mest talrige folkefærd i hele Niraham, og de begyndte at opdyrke jorden. Snart var store dele af pladen forvandlet til marker.
De mange racer begyndte at trække skel imellem deres riger, menneskeheden fik flere herskere, som hver især gjorde krav på deres land, og efter tusindvis af års udvikling fik Niraham sit nuværende udseende.


====Geografi====
Niraham rummer alle tænkelige slags landskaber.

'''Havene'''
Fastlandet er omgivet af fem have, og omslutter tre andre. Mod nord findes [[Stormhavet]], som grænser op til [[Eislonien]] og halvdelen [[Rustbjergene]], mens [[Ishavet]] indrammer resten af Rustbjergene. Ude i selve ishavet ligger øen [[Norrland]].
Mod vest støder [[Ilings Sø]] op til [[Darconien]] og [[Paravien]], mens øen [[Plen]] ligger længst mod vest. [[Det Tharkinske Hav]] grænser op til [[Tharkien]] sammen med [[Den Tharkinske Bugt]].
Mod syd og øst strækker [[Det Violette Hav]] sig hele vejen rundt om [[Zara'bash]], [[Bang Tei]], [[Drageøerne]], [[Nodai|Nodais]] østlige bred og Eisloniens østligste grænse.
[[Dragens Gab]] markerer strædet mellem Bang Tei og Nodai, mens [[Smaragdbugten]] støder op til Eisloniens sydlige bred.
[[Den Kamirranske Kanal]] løber fra Dragens Gab og deler Zara’bash fra [[Traegonn Sletten]], indtil den munder ud i det store indhav [[Kamirr]].

'''[[Bang Tei]]'''

'''[[Darconien]]'''

'''[[Eislonien]]'''

'''[[Emyr]]'''

'''[[Etos]]'''

'''[[Højsletten]]'''

'''[[Kamirr]]'''

'''[[Lenerne]]'''

'''[[Nodai]]'''

'''[[Norrland]]'''

'''[[Paravien]]'''

'''[[Plen]]'''

'''[[Rustbjergene]]'''

'''[[Tharkien]]'''

'''[[Traegonn Sletten]]'''

'''[[Underverdenen]]'''

'''[[Vildmarken]]'''

'''[[Zara'bash]]'''