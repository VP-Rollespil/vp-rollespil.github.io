{{title:Hustroldmand}}
{{author:Laura Holmegaard}}
{{timestamp:2010-01-13T15:10:01Z}}
{{copyright:Hustroldmand}}
'''Hustroldmand''' er en titel, som gives til en husstands officielle magiske rådgiver. Hustroldmanden har til ansvar at råde sin herre eller frue i ethvert anliggende, som berører [[magi]], hvad end det drejer sig om forhandlinger med en given [[magerorden]], et magisk væsens ankomst på arbejdsgiverens grund, eller om udøvelsen af decideret [[trolddom]] og at sørge for, at den bliver udført.

Nogle hustroldmænd får også ansvaret for at oplære husstandens kommende [[mager|magere]], men da han eller hun som regel har andre vigtige ting at tage sig til, får hustroldmanden eller -kvinden sjældent til opgave at gennemføre hele træningsforløbet. Nogle steder skal vedkommende blot give eleven et basalt kendskab til magi, inden denne bliver sendt videre til et troldmandsakademi, og atter andre får hustroldmanden først ansvaret for mageraspiranten, når denne allerede har været i skole og modtaget den grundlæggende undervisning indenfor magiens kunst.

I [[Underverdenen]] er titlen som hustroldmand en af de øverste poster, som en mand kan besidde, ud over titlen som [[våbenmester]] eller [[husfrue|husfruens]] [[gemal]], og rangen er derfor meget eftertragtet.