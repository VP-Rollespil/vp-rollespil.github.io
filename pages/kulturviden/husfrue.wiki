{{title:Husfrue}}
{{author:Laura Holmegaard}}
{{timestamp:2009-10-28T14:13:38Z}}
{{copyright:Husfrue}}
En '''husfrue''' er det øverste overhoved for et sortelvisk [[hus]]. Hun er den eneste leder af alle husets medlemmer, både hendes egen familie og de folk, som på anden måde tjener under hende. Hvis hendes hus har et vasal-hus, bestemmer hun også over dets husfrue og derved over hele huset.

Husfruen er en af de farligste sortelvere i [[Underverdenen]], for hun har opnået og bibeholdt sin position igennem snilde, styrke og nådesløshed som overgår tusindvis af andre sortelveres. Hun kender til politiske rænker, manipulation og grusomhed, og hun vil gøre hvad som helst for at beholde sin magtposition.

Størstedelen af Underverdenens husfruer er forkyndere af [[Fanabina]] eller [[Dilarna]], for uden en gudinde til at stå en bi, kan det være svært at klare sig imod de mange attentatsforsøg, som en husfrue konstant må udstå og at kunne demonstrere nok magt overfor sine fjender.

Husfruen forskelsbehandler sjældent sine undersåtter. Selv hendes egne børn straffes hårdt for den mindste opsætsighed, og heller ikke fruens eventuelle [[gemal]] går fri for hendes vrede, hvis han vækker den.

Selvom det er godt for en sortelverfrue at have flere børn, især piger, er det kun sin førstefødte datter, som hun selv opfostrer. Hendes senere afkom vil så blive opfostret af deres yngste storesøster, hvis det er hunkøn, men kun muligvis hvis det er en dreng.

Ligesom døtre giver prestige til enhver sortelverkvinde, har en husfrue også god brug for både en [[krigsfrue]] og en [[våbenmester]] til at motivere og oplære hendes hus' unge.
Husets styrke er af stor vigtighed for fruen, for jo flere resurser hun har, desto længere op ad sin bys rangstige kan hun komme.