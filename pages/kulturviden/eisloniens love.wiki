{{title:Eisloniens love}}
{{author:Laura Holmegaard}}
{{timestamp:2010-06-15T09:26:58Z}}
{{copyright:Eisloniens love}}
'''Eisloniens love''' er fastsat af [[Højrådet]], [[elver|elvernes]] lovgivende forsamling, som har hovedsæde i [[Cristaliana]] i [[Vetas]], og som er anført af [[den Vise]] selv.

Der er generelt ikke særlig mange love, som er gældende i elvernes rige, for siden tidernes morgen har elvernes egen samvittighed været nok til, at freden og retfærdigheden blev opretholdt.

Der er dog visse punkter, som det har været nødvendigt for Højrådet at lovgive om indenfor de seneste tusinde år. Straffen for at bryde disse er som regel landsforvisning fra elvernes riger, men i tilfælde af [[dæmonologi]], [[hekseri]] og særligt groft kætteri bliver den skyldige dømt til døden efter en retsag, som udføres af Højrådet selv eller af en [[ærkeforkynder]].


====Pagter====
Det er forbudt for en elver at indgå en pagt med en [[dæmon]], [[Skygge]] eller ikke-gudelig entitet.

Loven om forbuddet mod at gå i forbund med andre "guddommelige" skabninger end [[guderne]] selv, er en selvfølge for de fleste elvere, der hader den slags skabninger som pesten. Ikke desto mindre er denne lov blevet nedfældet, så enhver elver, der drister sig til at bryde den, på forhånd er fuldt ud bekendt med straffen for sin brøde.

====Ægteskaber====
Det er forbudt for adelige [[højelver|højelvere]] at gifte sig med [[skovelver|skovelvere]]. Grunden hertil er, at den højelviske byrd er i fare for at uddø, eftersom et barn af en skovelver og en højelver altid selv vil få den skovelviske arv i sit blod.

Loven er kun gældende for adlen, for elverne har altid været et folk, som har levet i kærlighedens ånd, men for at bevare alle tre rene elverracer (højelvere, skovelvere og [[vildelver|vildelvere]]), har Højrådet set sig nødsaget til at gribe ind.

Ydermere har kun skovelvere lov til at gifte sig med [[menneske|mennesker]]. Grunden hertil er, at det elviske blod bliver drastisk fortyndet, når det blandes med et menneskes, og resultatet bliver en skabning, som guderne ikke selv gav lov til at færdes på [[Niraham]]. Selvom skovelvere fra tid til anden avler halvelviske børn på trods af de andre elveres formaninger, bliver børnene kun i yderst sjældne tilfælde accepteret af det elviske samfund og i endnu færre budt velkommen. [[Halvmenneske|Halvmennesker]] har forbud imod at betræde [[Eislonien|Eisloniens]] jord uden tilladelse fra dens fyrste/fyrstinde eller højkongen selv.

====[[Totemdruide|Totemdruider]]====
Det er forbudt for en elvisk [[druide]] at tage et totem. Grunden hertil er, at det er en hån uden lige mod [[Sissianna]] at ændre hendes perfekte skaberværk. En druide, som lader sin krop gå i ét med et [[elementerne|element]] eller aspekt af naturen, udviser den yderste foragt for guderne.

====Drab====
Mord mellem elvere hænder kun yderst sjældent, men når det gør, og det er tydeligt, at den skyldige ikke fortryder sin handling, bliver vedkommende forvist fra elvernes riger for enten at gå ensom eller blandt menneskerne, hvor vedkommende kan ruge over sin elendighed og sit tab, så længe som han lever.

====[[Dødemaneri]]====
Gerningen at skabe en [[udøde|udød]] eller frivilligt at lade sig selv forvandles til en sådan, er i langt de fleste elveres øjne en endnu mere afskyelig handling end at tage en anden elvers liv. Både hånen imod guderne såvel som imod den ulykkelige skabning, hvis afsjælede legeme blev brugt til dette vanhellige formål, er stor nok til, at straffen for denne brøde er døden fremfor forvisning.