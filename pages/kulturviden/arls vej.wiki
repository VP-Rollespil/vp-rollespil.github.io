{{title:Arls Vej}}
{{author:Laura Holmegaard}}
{{timestamp:2010-01-04T16:56:15Z}}
{{copyright:Arls Vej}}
'''Arls Vej''' er en filosofi fra [[Nodai]], som følges til punkt og prikke af den religiøse krigerorden [[Arls Sværd]]. Filosofien er en tolkning af krigernes handlinger, som værende udtryk for [[Arl|Arls]] retfærdighed og balance. Kodeksen kan på mange måder sammenlignes med de regler, som klosterviede skal følge. Den er nogle grundlæggende principper i Arls Sværds krigeres levevis, der skal sikre deres spirituelle og religiøse balance, skønt deres levevis involvere krig og kamp. 

Arls Vej har mange regler om retfærdighed og ære, der for eksempel forhindrer ordnens medlemmer i at angribe en modstander der ligger ned, eller hugge sin modstander ned bagfra. Kodeksen er opbygget af syv grundprincipper, som alle medlemmer af
Arls Sværd skal stræbe mod.

De syv princippers essens er følgende:

'''I. Ærlighed og retfærdighed'''

Vær med stor opmærksomhed altid ærlig i alle dine forhold med alle mennesker. Tro på retfærdighed, ikke fra andre mennesker,
men fra dig selv. For en ægte kriger er der ikke nogen tvivl i spørgsmålet om ærlighed og retfærdighed. Der er alene rigtigt og forkert: Thi ærligheden er sandheden, og retfærdigheden er Arls balance.

'''II. Heroisk mod'''

Løft dig op over folkets masse, der er bange for at handle. At gemme sig som en skildpadde under sit skjold er slet ikke at
leve. En kriger må besidde heroisk mod. Det er helt igennem risikabelt; det er farligt: Det er at leve livet smukt, fuldt ud, med hele sit væsen. Heroisk mod er ikke blindt. Det er intelligent og stærkt. Udskift frygt med respekt, thi Arl  beskytter din sjæl, såfremt du har modet til at følge hans Vej.

'''III. Medmenneskelighed'''

Gennem intens træning bliver krigeren hurtig, stærk og vis. Han er ikke som andre mænd. Han udvikler en styrke, der skal
bruges for alles bedste. Han har medmenneskelighed. Han hjælper sine medmennesker, hver gang muligheden bringer sig. Hvis en mulighed ikke viser sig, går han langt for at finde en.

'''IV. Høflig belevenhed'''

Krigere har ingen grund til at være ondskabsfulde. De behøver ikke at vise deres styrke. En kriger skal være beleven
selv overfor sine fjender, thi dette er retfærdigheden og balancen. Uden denne tydelige fremvisning af respekt er vi ikke
mere retfærdige, end lyset er overfor mørket eller omvendt. En kriger respekteres ikke kun for sin styrke i kamp, men også efter sine forhold til andre mennesker.

'''V. Ære'''

Den sande kriger har kun én dommer for sin ære, og det er Arl. Beslutninger krigeren træffer, og hvordan han bringer disse
beslutninger til live, er et spejlbillede på, hvor godt han tjener Arl, og hvem han egentlig er. Han kan ikke gemme sig for sig selv, og bestemt heller ikke Arl, hvis retfærdighed dømmer alle lige, selvom de i livet tjente ham med liv og sjæl.

'''VI. Komplet oprigtighed'''

Når en kriger siger, at han vil gøre noget, så gør han det. Intet på [[Niraham|Nirahams]] plade kan stoppe ham fra at gennemføre, hvad han har sagt, at han vil gøre. Han behøver ikke at "give sit ord". Han behøver ikke at "love". Alene det at sige det, har sat handlingen i bevægelse. Det at sige, og det at gøre, er den samme handling. Thi i oprigtigheden findes ærligheden, i ærligheden findes sandheden og i sandheden findes Arl.

'''VII. Pligt og loyalitet'''

For en kriger er det at have gjort "noget" eller sagt "noget" det samme, som at han ejer dette "noget". Han er ansvarlig for det og alle de konsekvenser, der kan følge af det. En kriger er glødende i sin loyalitet over for dem, der er i hans varetægt. Mod dem han er ansvarlig over for er, og forbliver, han brændende ægte. Et medlem af Arls Sværd betragter sin klinge som værende ligeså personlig som sin [[sjæl]]. Derfor eksisterer der i ordnen en uskreven regel om, at hvis andre
en krigeren selv berører sit sværd, har de begge pligt til at udkæmpe en duel mod modstanderen, indtil en af dem er faldet. Dette tolker krigerne, som værende en retfærdig afgørelse på den meget personlige hån, som det er, når andre berører deres sværd.