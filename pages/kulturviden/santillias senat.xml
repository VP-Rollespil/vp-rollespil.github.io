<title>Santillias senat</title>
<author>Laura Holmegaard</author>
<timestamp>2011-01-24T14:49:11Z</timestamp>
<text>&apos;&apos;&apos;Santillias senat&apos;&apos;&apos; er den højeste administrative instans i [[Santillia]].

Senatets medlemmer er alle demokratisk valgte repræsentanter for Santillias mange [[skov|skove]], som er sat til at varetage hele rigets interesser. Oprindeligt var der kun ét senat, som rådgav [[højkonge|højkongen]], men [[skovelver|skovelverne]] i Santillia blev så trætte af, at de overvejende [[højelver|højelviske]] medlemmer af [[Eisloniens senat]] ikke havde nogen føling for, hvordan livet i den hellige skov var, så [[Aencar Keladon]] lod Santillia oprette sit eget senat for at gøre skovens beboere tilfredse.

Senatet tager sig af Santillias mere dagligdags gøremål, ofte med råd fra Santillias [[fyrste|fyrster]], og højkongen blander sig faktisk kun i dets beslutninger, når senatets medlemmer enten ikke kan blive enige ved et overvældende flertal, eller hvis et spørgsmål kan få vidtrækkende konsekvenser for hele det elviske folk.

Det er altid højkongens ret at underkende eller omstøde enhver af senaternes beslutninger, men i løbet af elvernes meget lange historie, er dette dog kun sket uhyre få gange, da [[Sissiannas børn]] foretrækker at tale om tingene, og da den øverste regent igennem alle tider overordnet set har kunnet være rigtig godt tilfreds med begge senaters arbejde.

====Se også====
*[[Santillia]]
*[[Eisloniens senat]]
*[[Eislonien]]
*[[Elver]]
*[[Højkonge]]</text>
<copyright>Santillias senat</copyright>
