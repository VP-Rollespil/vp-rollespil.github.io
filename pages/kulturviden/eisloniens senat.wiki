{{title:Eisloniens senat}}
{{author:Laura Holmegaard}}
{{timestamp:2011-01-24T14:51:38Z}}
{{copyright:Eisloniens senat}}
'''Eisloniens senat''' er den højeste administrative instans i [[Eislonien]].

Senatets medlemmer er alle demokratisk valgte repræsentanter for Eisloniens mange [[skov|skove]], som er sat til at varetage hele rigets interesser. Senatet har en "lillesøster" i form af [[Santillias senat]], som blev oprettet for kun få hundrede år siden.

Medlemmerne af Eisloniens senat er overvejende [[højelver|højelvere]], hvilket ikke er et udtryk for, at [[skovelver|skovelverne]] ikke bliver hørt, men blot at der faktisk meget sjældent er nogen skovelvere, som gider stille op som senator. De har intet imod at lade højelverne tage sig af politikken, for de gør det jo glimrende, og skovelverne har ofte en mere naiv og blid tilgang til livet end deres højelviske fæller, som de udmærket selv er klar over ikke egner sig så godt i et senat, hvor man også kan være nødt til at træffe svære beslutninger, der ikke ender lige godt for alle.

Senatet tager sig af Eisloniens mere dagligdags gøremål, ofte med råd fra landets [[fyrste|fyrster]], og [[højkonge|højkongen]] blander sig faktisk kun i dets beslutninger, når senatets medlemmer enten ikke kan blive enige ved et overvældende flertal, eller hvis et spørgsmål kan få vidtrækkende konsekvenser for hele det elviske folk. Også [[Cristaliana]] bidrager gerne med råd, når det kommer til magiske anliggender.

Det er altid højkongens ret at underkende eller omstøde enhver af senaternes beslutninger, men i løbet af elvernes meget lange historie, er dette dog kun sket uhyre få gange, da [[Sissiannas børn]] foretrækker at tale om tingene, og da den øverste regent igennem alle tider overordnet set har kunnet være rigtig godt tilfreds med begge senaters arbejde.

====Se også====
*[[Eislonien]]
*[[Santillia]]
*[[Santillias senat]]
*[[Elver]]
*[[Højkonge]]