<title>Elementæg</title>
<author>Laura Holmegaard</author>
<timestamp>2011-01-19T09:12:31Z</timestamp>
<text>Et &apos;&apos;&apos;elementæg&apos;&apos;&apos; er en form for sten, som knytter sig til et bestemt [[elementerne|element]]. Denne sten er en &quot;nøgle&quot;, så at sige, til et af de respektive elementers plan, og ved hjælp af ritualer kan man bruge den til at skabe en [[portal]] ind til det pågældende plan eller til at påkalde en [[elementpræfekt]] derfra. Af denne grund betragtes de som hellige for elementguderne [[Ragil]], [[Gasnian]], [[Rasnasolin]], [[Djorka]] og [[Tara]] og efterstræbes derfor af disse guders kirker.

Disse sten er ganske sjældne, men dukker fra tid til anden op på steder, hvor det givne element er overvældende i sin tilstedeværelse.

&apos;&apos;&apos;Jordæg&apos;&apos;&apos; kommer fra dybt i bjergenes indre, og findes som regel af [[dværg|dværge]] eller [[sortelver|sortelvere]], der graver nye gange, eller i en sprække i klipperne efter et jordskælv. Disse kaldes også i nogle bøger for &apos;&apos;dybæg&apos;&apos; og &apos;&apos;bjergæg&apos;&apos;.

&apos;&apos;&apos;Ildæg&apos;&apos;&apos; findes især i den størknede lava efter vulkanudbrud. Disse kaldes også &apos;&apos;flammeæg&apos;&apos; og &apos;&apos;lueæg&apos;&apos;.

&apos;&apos;&apos;Vandæg&apos;&apos;&apos; hentes op fra bunden af de dybeste oceaner, især fra [[Smaragdbugten]], hvor [[elver|elverne]] har specialiseret sig i at finde de magiske sten. Disse kaldes også &apos;&apos;havæg&apos;&apos; og &apos;&apos;bølgeæg&apos;&apos;.

&apos;&apos;&apos;Luftæg&apos;&apos;&apos; er de sværeste at lokalisere, men dukker fra tid til anden op på høje tinder. Det er dog blevet teoretiseret, at luftæg faktisk opstår i den blå luft og derefter falder til jorden på fuldstændig uvilkårlige steder. Disse kaldes også &apos;&apos;himmelæg&apos;&apos; og &apos;&apos;zefyræg&apos;&apos;.</text>
<copyright>Elementæg</copyright>
