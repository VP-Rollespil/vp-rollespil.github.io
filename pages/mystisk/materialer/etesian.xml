<title>Etesian</title>
<author>Laura Holmegaard</author>
<timestamp>2011-01-16T09:29:40Z</timestamp>
<text>&apos;&apos;&apos;Etesian&apos;&apos;&apos; er en [[elementkrystal]] og en katalysator for [[luft]]. Denne hvide sten er den letteste at lokalisere af alle elementsten, men ikke dermed den letteste at fremskaffe. Etesianer dannes på vindomsuste klippesider, hvor krystallerne former sig i klynger på den forblæste bjergtop i løbet af mange årtusinder, hvilket vil sige, at man kan være relativt sikker på at kunne finde et udspring, hvis bare bjerget er højt nok, men til gengæld tager det derefter flere tusinde år, før den pågældende tinde kan &quot;høstes&quot; igen.

Etesianer er i tidens løb blevet meget sjældne i de [[Tharkien|tharkinske]] bjerge, hvorfra de er blevet hentet i mængder, men eftersom de indfødte [[nodaianer|nodaianere]], som intet fællesnavn har, ikke hidtil har haft den store kontakt med omverdenen og dermed ikke før har forhandlet med deres forekomster af etesian, er [[Nodai|Nodais]] høje tinder for øjeblikket det mest optimale mål for forhandlere og forbrugere af luftkrystallen.</text>
<copyright>Etesian</copyright>
