<title>Havøje</title>
<author>Laura Holmegaard</author>
<timestamp>2011-01-16T09:32:18Z</timestamp>
<text>&apos;&apos;&apos;Havøje&apos;&apos;&apos; er en [[elementkrystal]] og en katalysator for [[vand]]. Denne mørkeblå sten er den vanskeligste at fremskaffe, da den dannes på havets bund på enorme dybder, hvor kun de mest tilpassede havdyr er i stand til at komme ned, og derefter ender et tilfældigt sted i oceanet.

Havøjne dannes gennem en kombination af magiens vindes påvirkning og det massive tryk, som opstår længst nede på havets bund. De fleste af disse krystaller er ganske små, når de dannes, og bliver følgelig ført med af strømmen, når de har fået deres faste form. Som regel tager det mange hundrede år, før stenene bliver ført ind på så lavt vand, at man som menneske kan nå dem, men i bund og grund er det op til strømmen og til tilfældigheder.

Både i [[Den Tharkinske Bugt]], i [[Smaragdbugten]] og på mange øer udenfor [[Etos]] lever rutinerede dykkere af at finde perler og andre kostbarheder på havbunden, og fra tid til anden lykkes det også en af disse heldige folk at finde et havøje, som til gengæld ofte ender med at blive solgt til en absurd lav pris på det lokale marked som en pæn sten i stedet for som en utrolig sjældenhed.</text>
<copyright>Havøje</copyright>
