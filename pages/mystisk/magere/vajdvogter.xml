<title>Vajdvogter</title>
<author>Laura Holmegaard</author>
<timestamp>2010-12-31T15:06:28Z</timestamp>
<text>&apos;&apos;&apos;Vajdvogter&apos;&apos;&apos; er en betegnelse, som bruges om en person, der benytter [[vajdmagi]] i form af tatoveringer. En vajdvogter er en kriger i naturens tjeneste, men ikke nødvendigvis en [[druide]]. Vedkommende er specialiseret i håndgemæng og kamp fremfor magi, og det er ikke hans opgave at prædike. Vajdtatoveringerne får bærerens blod til at rulle hurtigere i vedkommendes årer, hvilket skænker krigeren en vis dødsforagt og styrke ud over det sædvanlige.

På samme måde som en [[præst]] beskyttes af sin [[paladin]], har mange [[druide|druider]] ganske vist en vajdvogte til følgesvend, men vogterens første prioritet vil altid være naturen og ikke selve druiden. Deres sammenhold bunder oftest først og fremmest i deres fælles interesse i at beskytte skoven og dens skabninger.

Vajdvogtere er kendte af alle [[rouler|roulere]] samt sydlige og østlige [[traegonner|traegonnere]], og de fleste ældre [[elver|elvere]] har også hørt om dem, om end ikke nødvendigvis mødt en. Læren om vajdmagi er generelt udbredt i [[Traegonn Sletten|Traegonn]], men selve udøvelsen af den foregår mest i syden og østen. I [[Santillia]] er det primært [[Santillias Ulve]], som gør brug af den, mens det i [[Roul-Assin]] er de dygtigste krigere i hvert stamme, som får denne gave af [[druide|druiderne]].</text>
<copyright>Vajdvogter</copyright>
