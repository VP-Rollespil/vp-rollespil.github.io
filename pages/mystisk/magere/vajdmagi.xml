<title>Vajdmagi</title>
<author>Laura Holmegaard</author>
<timestamp>2010-12-31T14:48:35Z</timestamp>
<text>&apos;&apos;&apos;Vajdmagi&apos;&apos;&apos; er en kundskab, som benyttes af naturreligiøse folkeslag som [[traegonner|traegonnerne]] og [[rouler|roulerne]] og til en vis grad også af [[elver|elverne]]. Også på [[Norrland]] og på [[Plen]] er der forekommet eksempler på vajdmagi, men eftersom de to øer primært er beboet af flygtninge og forbrydere fra fastlandet, er det ikke sært, at kunsten ligeledes er nået hertil.

[[Vajd]] er en plante, som indeholder et farvestof, som blandt andet bruges til tekstiler for at gøre dem blå, men som også kan bruges til at påmale mønstre på kroppen. Farven er ikke permanent, medmindre den kombineres med urterne kendt som [[dæmontunge]] og [[hestetåre]]. Dæmontunge er kendt for at være skadelig at indtage på grund af de ætsende safter, som frigøres, når bladene tygges, men ved at knuse blade fra dæmontunge og vajd dannes der en blålig væske, som kan bruges til at påmale mønstre, som i løbet af den næste times tid ætser sig ind i huden og gør mønsteret permanent. Brugen af urten hestetåres saft sikrer, at den blå farve forbliver i sårene.

Processen, som skaber vajdtatoveringer, er meget smertefuld, især hvis der er tale om store mønstre, men såfremt de blå streger tegnes af an fast og kyndig hånd, bliver resultatet unægtelig smukt. Tatoveringerne laves dog aldrig af æstetiske årsager, men kombineres altid med en påkaldelse af højere, manabaserede magter: Enten [[ånd|ånderne]] i sig selv, ånderne i naturen eller [[Sissianna]].

Selvom de runemønstre, som [[shamanist|shamanister]] benytter sig af, har meget til fælles med vajdmagi, bliver disse dog skabt uden påkaldelse af nogen udefrakommende entiteter men derimod igennem en shamanistisk troldmandsformular og adskiller sig således markant fra traditionel vajdmagi.

En person, som således har modtaget disse tatoveringer, kaldes for en [[vajdvogter]]. En vajdvogter har i alle de samfund, hvor fænomenet er udbredt, til opgave at beskytte naturen og gør dette med en glød, som kun kan siges at stå mål med druidernes. Netop af denne grund er det oftest en elvisk, traegonnsk eller roulisk stammes bedste krigere, som modtager den ære at få malet de blå symboler på sin krop.

Vajdmagien får bærerens blod til at rulle hurtigere i vedkommendes årer, hvilket skænker krigeren en vis dødsforagt og styrke ud over det sædvanlige.

Vajdmagi er mest udbredt blandt [[rouler|roulerne]], hvis eneste form for magi ud over druidemagi ligger heri. Også [[traegonner|traegonnerne]] har mange vajdvogtere, mens [[elver|elvernes]] repræsentanter blandt disse blåtmalede krigere er størst i [[Santillia]] og [[Verdensskoven|Verdensskovene]], hvor skovgrænserne oftest kommer under angreb, og hvor [[Eislonien|Eisloniens]] hær har langt færre udsendinge end på grænsen til Eislonien.</text>
<copyright>Vajdmagi</copyright>
