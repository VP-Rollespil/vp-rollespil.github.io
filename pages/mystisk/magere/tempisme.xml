<title>Tempisme</title>
<author>Laura Holmegaard</author>
<timestamp>2011-01-04T20:20:13Z</timestamp>
<text>&apos;&apos;&apos;Tempisme&apos;&apos;&apos; er en af [[de glemte troldmandsskoler]] og følgelig kun kendt af folk, som har studeret de glemte skoler. Kendskabet til tempisme er ikke særlig udbredt, men nogle få har viet deres liv til at studere denne ældgamle disciplin.

====Definition====
Tempisme er den form for [[magi]], hvor udøveren manipulerer rum og i en vis udstrækning også tid. Skolen går også under betegnelsen [[astralmagi]], og dens udøvere kaldes derfor til tider for [[astralmager|astralmagere]].

====Tempisme i fortiden====
Selvom tempisme ikke var nogen udbredt skole i fortiden, lader den til at være fuldstændig forsvundet engang omkring [[Dommedag]]. [[Gasnian|Gasnians]] kirke har fremlagt følgende forklaring på denne omstændighed:

På grund af deres tilknytning til tiden, der som bekendt er et af guden [[Gasnian|Gasnians]] domæner, anså mange tempisterne for at være Gasnians udvalgte troldmandsskole, og mange af dens udøvere hengav sig af samme grund også til [[Visdommens Herre]]. Da [[Dommedag]] fandt sted, henfaldt mange af guderne i en dyb søvn - kun [[Skaberen]] [[Nimar]] forblev vågen og var alene i [[Aferheim]], indtil Gasnian vågnede og [[Guderne efter Dommedag|de nye guder]] dernæst åbenbarede sig. Det er blevet spekuleret, om [[tempist|tempisterne]] muligvis ofrede sig selv eller i hvert fald deres kræfter for at vække Gasnian i samme stund, hvor de fandt ud af, at [[Tidens Herre]] ikke længere kunne høre sit præsteskabs bønner.

====Tempisme nu====
Selvom tempisterne er forsvundet, har de efterladt verden en stor arv i især [[elver|elvernes]] og [[sortelver|sortelvernes]] samfund: [[Portal|Portaler]]. Disse kreationer beskrives nærmere forneden.

====Tempistiske håndværk====
=====Portaler=====
En [[portal]] er en dør mellem planerne eller mellem to forskellige beliggenheder på det samme plan. Ved at passere igennem en portal kan man komme fra [[Eislon]] til [[Kongebyen]] på et splitsekund, eller fra [[Niraham]] til [[Aferheim]]. Det kan dog variere kraftigt, hvor lang tid det tager at passere igennem denne form for dør.

Elverne og sortelverne er to af de folk, som benytter sig mest af permanente portaler. Elverne benytter sig primært af slumrende portaler, som er nødt til at hvile mellem hver aktivering, mens sortelverne synes at have en apati imod de permanente af slagsen, da disse angiveligt skulle være en hån imod [[Fanabina|Fanabinas]] tilfældighedsaspekt. Måske af samme grund lader der til at eksistere flere portaler rundt omkring i [[Underverdenen|Underverdenens]] gange, end der gør i selve byerne.</text>
<copyright>Tempisme</copyright>
