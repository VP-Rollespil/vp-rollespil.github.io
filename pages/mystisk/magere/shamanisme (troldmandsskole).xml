<title>Shamanisme (troldmandsskole)</title>
<author>Laura Holmegaard</author>
<timestamp>2010-12-31T14:43:19Z</timestamp>
<text>&apos;&apos;&apos;Shamanisme&apos;&apos;&apos; er en af [[de glemte troldmandsskoler]] og følgelig kun kendt af folk, som har studeret de glemte skoler. Kendskabet til shamanisme er ikke særlig udbredt, men nogle få har viet deres liv til at studere denne ældgamle disciplin.

Shamanisme er den form for [[magi]], hvor udøveren trækker kræfter direkte fra [[ånd|ånderne]] uden at behøve at ofre til dem. [[Shamanist|Shamanister]] er afhængige af deres fokus på en anden måde end mange andre troldmænd, for ud over deres almindelige fokus skal shamanister også bruge en eller flere af to former for kraftkilder: Nemlig et [[runemønster]] eller en [[vardesten]].

Ved hjælp af disse to værktøjer samt naturligvis [[håndtegn]], [[rite|riter]] og [[mana]] er en shamanist i stand til at trække på åndernes kræfter og til at manipulere med dem efter forgodtbefindende.

Vardesten er i sig selv langt mere kraftfulde end runemønstre, men flere mønstre kan sagtens sammen komme op på samme styrke som en varde. En vardesten indeholder som regel kun kraften fra én enkelt ånd, men kan til gengæld tappe direkte på åndens energi, modsat runemønstrene, som ikke kan tappe direkte men som til gengæld konstant modtager en smule kraft fra alle ånder i nærområdet. Des flere runemønstre en shamanist bærer på sin krop, og des flere ånder, der befinder sig i nærheden af ham, des stærkere er shamanisten.

Fordi shamanister bruger åndernes kraft til at kaste magi, er de følgelig ikke kun afhængig af deres egen mana til at udføre besværgelser, men også af den &quot;åndekraft&quot;, som de har oplagret enten i deres krop eller i en varde. Der er grænser for, hvor meget en enkelt ånd kan blive drænet igennem en varde og ligeledes også for, hvor hurtigt energien trækkes fra ånderne og ind i shamanisten gennem runerne.

Shamanisme er især udbredt i den nordlige del af [[Niraham]], men skys af [[elver|elverne]], som for størstedelens vedkommende kæmper for at fordrive alle ånder fra pladen.

====Se også====
[[Vajdmagi]]</text>
<copyright>Shamanisme (troldmandsskole)</copyright>
