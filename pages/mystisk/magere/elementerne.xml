<title>Elementerne</title>
<author>Laura Holmegaard</author>
<timestamp>2009-10-25T08:12:10Z</timestamp>
<text>De fem (eller seks) &apos;&apos;&apos;elementer&apos;&apos;&apos; er de grundsten, som opbygger alt materiale i [[Niraham]]. De kaldes henholdsvis [[jord]], [[ild]], [[vand]], [[luft]] og [[mana]] eller [[rall]].

Især de to sidste elementer er omdiskuterede, fordi gejstlige og videnskabsmænd ikke kan blive enige om, hvor mange elementer der egentlig er, og om henholdsvis rall og mana bør tælle med i opregningen.

De fleste medlemmer af gejstligheden insisterer på, at rall skal inkluderes, da det i [[skabelsesberetningen]] benævnes som et element, mens videnskaben nægter at anerkende et begreb som et element, da rall rent praktisk set er ren ondskab, og altså ikke et stof.

Samtidig godkendes mana sjældent af gejstligheden, da det er en livsenergi snarere end et egentlig stof, mens videnskaben fastholder, at mana kan manifestere sig som et fast materiale og heller ikke repræsenterer et begreb, og derfor er et element.

Siden [[guderne|de Ti Sande guders]] fødsel, har hvert element været repræsenteret af en seperat guddom, men efter [[Dommedag]] er de alle blevet samlet i gudinden [[Tara]]. Dette har ført til endnu mere ballade indenfor kirkerne, men har dog ikke rørt videnskaben det fjerneste.

[[Mager|Magere]], som lærer sig at forme elementerne efter deres egen vilje, kaldes [[elementalist|elementalister]].</text>
<copyright>Elementerne</copyright>
