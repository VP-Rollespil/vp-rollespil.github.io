<title>Sind</title>
<author>Laura Holmegaard</author>
<timestamp>2011-01-16T07:53:37Z</timestamp>
<text>&apos;&apos;&apos;Sindet&apos;&apos;&apos; er en del af den treenighed, som udgør et levende væsen: [[Sjæl]], sind og krop.

Det er sindet, som tillader en person at tænke og at lagre minder. Sindet har intet at gøre med følelserne, som styres af sjælen, men naturligvis kobles visse følelser sammen med diverse minder, og dermed er de to aspekter stadig tæt forbundet.

====Det forgængelige sind====
I modsætning til [[sjæl|sjælen]] kan sindet ikke eksistere på egen hånd, medmindre mægtig [[magi]] er indblandet - det er nødt til at have et hylster i form af kroppen, og når legemet dør, og sjælen farer til [[Aferheim]], forsvinder sindet helt.

Sindet er således ikke udødeligt, og mange oplever også, at det svækkes med alderen, så man f.eks. får svært ved at huske, eller så man mister noget af det mod, man besad, da man var yngre. Alligevel er sindet en vigtig del af en person, fordi det står bag enhver logisk og overlagt tanke og handling, som en person nogensinde gør.

====Mentalisme====
[[De almene troldmandsskoler|Troldmandsskolen]] [[mentalisme]] er centreret omkring sindet. Den lader udøveren manipulere ikke kun med [[receptor|receptors]] tanker, men også med vedkommendes minder. På denne måde kan mentalisme bruges til at afhjælpe traumer og andre mentale barrierer, men det kan også bruges til at manipulere og i værste fald kontrollere en person fuldstændigt.

====Se også====
*[[Mentalisme]]
*[[Spiritisme]]
*[[Større udøde]]</text>
<copyright>Sind</copyright>
