{{title:Ursegl}}
{{author:Laura Holmegaard}}
{{timestamp:2011-01-16T09:12:21Z}}
{{copyright:Ursegl}}
Et '''ursegl''' er et symbol, som er i stand til at lænke en [[elementarånd]] til et given objekt, hvis tegnet bliver ridset ind i genstandens overflade omkring en indlagt [[elementkrystal]], som naturligvis skal knytte sig til det pågældende element. Urseglet er altid et [[oktagram]] med en elementkrystal i midten.

====Anvendelse====
De mest populære ting at binde elementarånder i er henholdsvis klipper og fade for både ild og vand, således at man får et evigt kildevæld eller et fad med evig ild.

Jord bindes nærmest aldrig i andet end statuer, som derefter kan fungere som [[golem]]mer.

Luft bindes som regel kun i sejl, hvor urseglet til en forandring er syet ind i sejlet, hvilket giver symbolet en langt mindre holdbarhed, end hvis det var ridset ind i en klippeside i læ for vejr og vind. Disse vindursegl efterses jævnligt, så man ikke pludselig risikerer, at krystallen river sig løs og falder i havet, for elementkrystaller er meget dyrebare.

====Ursegl og religion====
Eftersom de fleste naturtilbedere mener, at det er forkasteligt at binde [[elementerne]], er ursegl meget sjældne i andre kulturer end [[grønhud|grønhudernes]], men de forekommer stadig hos visse menneskestammer:

Eksempelvis er [[Den Levende Sten]] i [[Zara'bash]] efter al sandsynlighed et ursegl for vand, som er blevet bundet til klippen, men da det kun er medlemmer af kulten, som må komme stenen nær, har dette endnu ikke været muligt at få bekræftet.

Også [[mager|magere]], som forsker indenfor elementerne, er ofte tilbøjelige til at eksperimentere med ursegl, men deres undersøgelser risikerer at blive afbrudt af diverse kirker for elementguderne, hvis de bliver for kendt af offentligheden.