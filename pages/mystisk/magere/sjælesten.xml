<title>Sjælesten</title>
<author>Laura Holmegaard</author>
<timestamp>2011-01-23T12:07:07Z</timestamp>
<text>En &apos;&apos;&apos;sjælesten&apos;&apos;&apos; er en sort krystal, som er i stand til at indeholde et menneskeligt væsens [[sjæl]].

Skabelsen af sjælesten er strengt forbudt af [[Magiens Cirkel]], og samtlige kirker i [[Niraham]] fordømmer ligeledes brugen af dem, da alle religiøse (med nogle få, anarkistiske undtagelser, som bliver fordømt af deres egne kirker) er af den overbevisning, at enhver sjæl tilhører den gud, som vedkommende skænkede tilbedelse i jordelivet, eller [[Dilarna]], hvis vedkommende var [[kætter]]. Selv de kirker, som ikke normalt fordømmer mord, forbyder skabelsen og brugen af sjælesten, fordi sjælen netop bliver fanget.

Sjælesten er heldigvis meget sjældne, men ikke desto mindre frygtede af alle, som kender til dem.</text>
<copyright>Sjælesten</copyright>
