{{title:Dødemaner}}
{{author:Laura Holmegaard}}
{{timestamp:2014-09-17T19:59:32Z}}
{{copyright:Dødemaner}}
En '''dødemaner''' er en [[morticist]], som beskæftiger sig med skabelsen af [[udøde]]. I teknisk forstand gælder betegnelsen for alle morticister, som blot på et eller andet tidspunkt i deres liv har skabt en udød, men den bruges som regel kun om de, som forsker i at forbedre deres udøde eller som har skabt en større mængde af disse animerede lig, ofte som et led i en plan om at opnå magt.

Dødemanere er kendt og frygtede af alle, for selv en lille gruppe udøde er i stand til at forvolde stor skade på en landsby eller orden, som ikke er forberedte på et angreb fra de døde. Desuden er skabelsen udøde en helligbrøde uden lige, og gejstligheden sparer ikke på de hårde ord eller fordømmelserne, når de omtaler dødemanere og deres gerninger for deres menighed.

Dødemanere er især almindelige i [[Underverdenen]], hvor [[sortelver|sortelverne]] blæser på alle [[Magiens Cirkels vedtægter]] og hellere end gerne udnytter de udøde både som utrættelig arbejdskraft og som soldater.

Straffen for at være dødemaner er ekslusion fra Magiens Cirkel, hvilket er så godt som en dødsdom, idet man så bliver renegat og jaget vildt af hele [[Cirklen]]. Også i [[Eislonien]] er straffen for at skabe udøde, at man selv bliver dræbt.

En af de mest kendte dødemanere i nyere tid, som derudover også selv var udød, var troldmanden [[Nazarkiel]]. Han var kendt for at rejse alle de, som modsatte sig hans besættelse af [[Lenerne]], som udøde og derefter bruge dem til at kæmpe imod deres landsmænd.

Også [[Quarn Aratholl]] er en berømt og berygtet dødemaner, men på trods af at [[dødemaneri]] er forbudt af samtlige [[guderne|guders kirker]] og af [[Magiens Cirkel]], som Quarn selv er [[stormester (verdslig)|stormester]] af, er den form for dødemaneri, som Quarn giver sig af med, ikke ulovlig (ifølge Cirklen). De udøde, som Quarn Aratholl skabte under krigen mellem [[Solhjem]] og De Frie fra resten af [[Niraham]], bidrog i stor grad til at afgøre slagets udfald.