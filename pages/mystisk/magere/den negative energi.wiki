{{title:Den negative energi}}
{{author:Laura Holmegaard}}
{{timestamp:2014-09-21T12:41:41Z}}
{{copyright:Den negative energi}}
'''Den negative energi''' er én af de to kraftkilder, som [[morticist|morticister]] benytter sig af. Dens modpol kaldes for [[den positive energi]].

Den negative energi kan bedst beskrives som fuldstændig mangel på liv. Den dræner livskraft, fordærver, nedbryder og ødelægger, og den er lige så tilstedeværende på [[Niraham]], som den positive energi er.

Selvom det er de færreste ikke-magikere, som kender til selve den negative energi som begreb, som er den ikke desto mindre kendt af næsten alle [[guderne|gudernes]] skabninger om end i forskellige former. [[Udøde]] og sygdomme skabes af den negative energi, men også forrådnelsesprocessen, som får bladene til at visne på træerne om efteråret, skabes af negativ energi.

De magere som beskæftiger sig med negativ energi er ofte frygtede og hadede af alle Nirahams andre beboere, da død og sygdom sjældent er en velkommen gæst i noget hjem. [[Dødemaner|Dødemanere]] er de mest kendte benyttere af den negative energi, men også mere neutrale brugere af denne kraftkilde findes, som eksempelvis [[grå morticist|de grå morticister]].

Det er takket være den negative energi, at Nirahams plade ikke bliver overbefolket, da den er med til at bekæmpe den positive energi og til at holde livets cyklus – som nødvendigvis må ende med død – i gang.