{{title:Sjæl}}
{{author:Laura Holmegaard}}
{{timestamp:2011-01-16T07:44:47Z}}
{{copyright:Sjæl}}
En '''sjæl''' er en del af den treenighed, som udgør et levende væsen: Sjæl, [[sind]] og krop.

Sjælen er en persons essens, altså selve kernen i vedkommendes eksistens. Det er den, som tillader en skabning af have psykiske følelser, og den fungerer også som vedkommendes samvittighed.

En sjæl kan godt være bevist og "i live" uden en krop, men ikke omvendt.

====Sjælen og magi====
Sjælen består af en enorm mængde [[mana]], og det er igennem dette potentiale, at alle menneskelige væsener er i stand til at kaste magi. Sjælens "størrelse" varierer dog meget afhængig af, hvilken livsform man er: F.eks. har dyr meget små sjæle og er derfor kun sjældent i stand til at kaste magi. De kan heller ikke [[Genoplivning|genoplives]], fordi det "aftryk", som sjælen har efterladt på legement, er for svagt til, at besværgelsen kan lede sjælen tilbage til kroppen. Modsat har mennesker ganske store sjæle, mens en [[mirner|mirners]] sjæl som regel langt overgår ethvert menneskeligt væsens.

[[De glemte troldmandsskoler|Troldmandsskolen]] kendt som [[spiritisme]] er direkte forbundet med sjælen, og det samme gælder flere afarter af denne skole som f.eks. den elviske kunst [[drømmevævning]].

====Den udødelige sjæl====
Det er meget svært at tilintetgøre en sjæl, men det kan lade sig gøre. Mægtige besværgelser eller påkaldelsen af guddommelige væsners bistand kan gøre det, men det er stadig utroligt vanskeligt. Det er til gengæld en del lettere at fange en sjæl ved hjælp af [[magi]].

Når en person dør, går kroppen i forrådnelse og bliver til muld, mens sindet forsvinder. Kun sjælen bliver tilbage og tager som regel til sit guderige, medmindre personens død er forbundet med et stærkt nok traume til at gøre vedkommende til en [[ånd]] eller et [[spøgelse]]. I guderiget vil sjælen "leve" videre i al evighed.

En sjæl er altså praktisk talt udødelig, og derfor er den også et af de stærkeste forhandlingsmidler, som en person besidder. For at opnå [[magi]]ske egenskaber er det til tider nødvendigt at ofre sin sjæl, hvilket ikke nødvendigvis er en dårlig ting. Hvis man eksempelvis skænker sin sjæl til en af [[guderne]], betyder det blot, at sjælen kommer til denne guds rige, når den engang forlader kroppen for bestandigt.

Langt mere alvorligt er det, hvis en [[dæmon]] eller [[Skygge]] får fat i ens sjæl, for sjælen er udødelig og vil derfor skulle udstå hvad end pinsler, som det dæmoniske væsen end måtte ønske at udsætte den for i al evighed.

====Sjælenavn====
Ens [[sjælenavn]] er navnet på ens udødelige sjæl og derfor et uhyre stærkt, magisk redskab. Visse [[gejstlig|gejstlige]], [[mentalist|mentalister]] og [[spiritist|spiritister]] er i stand til at finde en persons sjælenavn, men denne viden er afgørende for personens fortsatte eksistens og bør aldrig behandles skødesløst. Hvis ens sjælenavn ender i den forkerte persons hænder, kan man risikere at få sin eksistens slettet fuldstændigt.

====Se også====
*[[Spiritisme]]
*[[Større udøde]]