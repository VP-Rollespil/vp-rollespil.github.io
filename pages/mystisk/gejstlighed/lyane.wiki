{{title:Lyane}}
{{author:Laura Holmegaard}}
{{timestamp:2011-01-23T08:55:05Z}}
{{copyright:Lyane}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Lyane]]
<tr valign=top><td style="background:#efefef;" colspan=2 align=center>[[Fil:Lyane.jpg|thumb]]
<tr valign=top><td>'''Benævnelse(r)'''<td>[[Skovens Datter]]
[[Glædens Datter]]

[[Harpespilleren]]
<tr valign=top><td>''' Gruppetilhør'''<td>[[guderne|Guderne efter Dommedag]]
<tr valign=top><td>''' Guderige'''<td>Skabt i [[Aferheim]]
<tr valign=top><td>''' Tilhørsforhold'''<td>Godhed
<tr valign=top><td>'''Kreds'''<td>Ingen
<tr valign=top><td>''' Arbejdsområde(r)'''<td>Natur, dyr, kærlighed,
musik, kunst, skønhed
<tr valign=top><td>'''Tilbedere'''<td>[[Elver|Elvere]] og [[menneske|mennesker]]
<tr valign=top><td>'''Domæne(r)'''<td>Natur, kærlighed
<tr valign=top><td>'''[[Mirner]]'''<td>[[Skovvæsen]]
<tr valign=top><td>''' Mage(r)'''<td>Ingen
<tr valign=top><td>'''Efterkommer(e)'''<td>Ingen
<tr valign=top><td>'''Helligdag(e)'''<td>[[Majfest|Majfesten]]
</table>
'''Lyane''' [udtales Ly-AH-neh] er gudinde for natur og kærlighed. Siden [[Dommedag]] siges hun at have varetaget mange af [[Sissianna|Sissiannas]] opgaver, og betragtes derfor af mange som skovenes vogter på lige fod med sin moder. Hun er også dyrenes beskytterinde, men ikke i en sådan forstand, at hun forkaster jagt eller slagtning i efteråret; hver må tage fra naturen, hvad han har brug for.

Bønner og materielle ofre er ikke den eneste måde at hylde Lyane - også sang, dans og udførslen af et smukt kunstværk fryder [[Glædens Datter]], lige så vel som gerningen at plante et træ.

====Tilbedere====
Lyanes tilbedere er overordnet set [[elver|elvere]]. Hun er en del af [[den elviske panteon]], men også et fåtal af [[menneske|mennesker]] følger hende. Dette er primært folk, som har mistet troen på, at Sissianna nogensinde vender tilbage, og som derfor har søgt trøst hos Lyane.
Da [[Harpespilleren]] står for mange af de samme ting som sin moder, er deres tilbedere overvejende de samme. Musikere, kunstnere, digtere, naturfolk og forelskede hylder gerne Lyane med bønner og sang.

====Familieforhold====
Lyane er beslægtet med mange af [[Aferheim|Aferheims]] [[guderne|guder]] igennem sine forældre. Hendes moder er Sissianna, og hendes fader er [[Burania]].

Således er [[Nimar]] og [[Djorka]] hendes bedstefædre, mens [[Rina]] og [[Fanabina]] er hendes bedstemødre.
[[Ragil]], [[Rasnasolin]], [[Aram]], [[Phlarn]]/[[Thlarn]], [[Girak]] og Djorka er Lyanes onkler, mens [[Dilarna]] er hendes faster.

====Lyanes kirke====
Lyanes [[ypperstepræst]] er [[skovelver|skovelveren]] [[Spurv Egeblad]].

Siden Dommedag har Lyane været med i den elviske gudekreds, og hendes tilbedere er mange. Ikke desto mindre står hun stadig delvist i skyggen af Sissianna, for når to gudinder ligner hinanden så meget, holder især menneskene fast ved den gudinde, som deres folk har kendt i mere end tusind år.

Lyanes og [[Sissianna|Sissiannas kirke]] har blandt elverne et godt samarbejde overordnet set, men da der også er nogle Lyanetro som påstår, at Lyane ville miste sin guddommelige status ved Sissiannas tilbagekomst, har der også været visse stridigheder. Ikke decideret imellem de to fløje, men mellem deres medlemmer.

Kun elverne har bygget en katedral til Lyanes ære, men [[Sangens Hus]] i [[Vetas]] er også smukkere end de fleste menneskelige bygninger.

====Ikonografi====
Lyane afbilledes gerne med langt, løst hår og en tung, snoet guldhalskæde om halsen. Ofte medvirker også forskellige skovdyr tæt ved hende.

====[[Guderige]]====
Lyanes rige er et enormt, frodigt skovlandskab med hundredevis af dybe, klare skovsøer. Mellem træerne ligger der klynger af store smukke byer, hvor alle husene er skabt af hvid sten og har tage af guld. Overalt springer dyr og Lyanes mirnere omkring sammen med de glade tilbedere, og det blide lys som skinner over riget, er varmt og behageligt.

Her høres der evigt og altid en glad nynnen, som bringer ro og glæde til de som hører den, og Lyane selv spiller ofte på harpe til.

====Se også====
*[[Sissianna]]