<title>Tara</title>
<author>Jesper Kristiansen</author>
<timestamp>2011-02-15T17:17:22Z</timestamp>
<text>&lt;table border=1 cellpadding=2 cellspacing=0 align=right style=&quot;margin-left:1em&quot;&gt;
&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Tara]]
&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Fil:Tara.jpg|thumb]]
&lt;tr valign=top&gt;&lt;td&gt;&apos;&apos;&apos;Benævnelse(r)&apos;&apos;&apos;&lt;td&gt;[[Morgenfruen]]
[[Elementernes Moder]]

[[Magiens Dronning]]
&lt;tr valign=top&gt;&lt;td&gt;&apos;&apos;&apos; Gruppetilhør&apos;&apos;&apos;&lt;td&gt;[[guderne|Guderne efter Dommedag]]
&lt;tr valign=top&gt;&lt;td&gt;&apos;&apos;&apos; Guderige&apos;&apos;&apos;&lt;td&gt;Skabt i [[Aferheim]]
&lt;tr valign=top&gt;&lt;td&gt;&apos;&apos;&apos;Tilbedere&apos;&apos;&apos;&lt;td&gt;[[Menneske|Mennesker]], [[sortelver|sortelvere]]
&lt;tr valign=top&gt;&lt;td&gt;&apos;&apos;&apos;Domæne(r)&apos;&apos;&apos;&lt;td&gt;Magi, elementerne
&lt;/table&gt;

&apos;&apos;&apos;Tara&apos;&apos;&apos;, også kaldet [[Morgenfruen]], er gudinde for [[elementerne]] og for [[magi]].

Tara siges at være en menneskekvinde, som ved [[Dommedag]] blev ophøjet til gudinde. Herefter rejste hun igennem fem planer for at finde de fire [[elementerne|elementer]]; [[vand]], [[jord]], [[luft]] og [[ild]], og binde dem til sig.

Da Tara havde skabt sit [[guderige]], lod hun sig selv ramme af et lyn og blev sprængt i bittesmå stykke, hvorefter hun blev en del af de fire elementer, som rasede i hendes rige. Således er Tara overalt, og kan ej heller blive fældet af noget våben.

====Tilbedere====
Taras tilbedere findes primært blandt [[menneske|menneskene]], men også nogle få [[sortelver|sortelvere]] bekender sig til [[Magiens Dronning]].

Siden [[Rasnasolin|Rasnasolins]] forsvinden har søfartsnationerne haft brug for en nærværende guddom, som kunne velsigne dem med godt vejr og rigelig fangst. Tara, som er vandets gudinde, har siden Dommedag udfyldt den mangel for mange, men flere står ved deres tro på, at [[Vandets Herre]] snart vil vende tilbage.

Også mange [[mager|magere]] er blevet ivrige tilhængere af Tara siden [[Rina|Rinas]] død. De tilbeder hende som magiens herskerinde, men for [[elementalist|elementalisternes]] vedkommende også som [[Elementernes Moder]].

Det er også sortelviske magikere, som hylder Tara. Grunden hertil er, at Rina alle dage har været forbudt at tilbede i [[Underverdenen]], men alle ved, at det er gunstigt at tilbede den gud, som står for ens specifikke håndværk. Tara er magiens gudinde, og som sådan også en oplagt guddom for de sortelviske troldmænd og -kvinder, som ikke udelukkende bekender sig til [[Fanabina]].

====Familieforhold====
Tara blev ophøjet til gudinde ved Dommedag, og har derfor ingen guddommelige slægtninge. Hendes eventuelle dødelige familie på Niraham er ukendt.

====Taras kirke====
Taras [[patriark]] er [[højelver|højelveren]] [[Alastyn]].

Troen på Tara er ikke særlig udbredt, men den har stærkest fæste i [[Tharkien]] og [[Lenerne]], hvor de to største templer til gudinden også ligger. [[Elementernes Katedral]] i [[Ravnsburg]] har især haft et tæt samarbejde med [[Magiens Cirkel]].

Tarakirken har længe nydte godt af en særstatus indenfor Magiens Cirkel, men i forbindelse med den Monopatiske Reformation blev denne fjernet. Da kirken ikke havde kultiveret noget godt forhold til andre kirker, står den nu ganske alene mange steder.

Både tilbederne af Rasnasolin, [[Ragil]], [[Djorka]], Rina og i en vis grad også [[Gasnian]] er for størstedelens vedkommende modstandere af Tarakirkens arbejde. Der hersker den udbredte mening i disse kirker, at Taras tilhængere er blasfemikere, idet de påstår at tjene magiens gudinde og de forskellige elementers herskerinde.

Der er ikke decideret krig imellem Taras gejstlighed og de øvrige fløje, men helt bestemt iskold luft.

Taras højtempel er [[Magiens Katedral]] i [[Alvonsaria]].

====Ikonografi====
Tara afbilledes gerne med elementerne i aktiv bevægelse omkring sig eller iklædt en kjole, som tydeligvis går i ét med jorden forneden, bølger som vand længere oppe og flammer omkring hendes arme, mens hendes hår piskes omkring af en kraftig vind.

====Guderige====
Taras rige er omgivet af en mur bestående af alle elementerne, og det siges at ingen undtagen en sand tilbeder af Tara kan passere igennem den.

Bag murene løber elementerne løbsk, og magiens vinde blæser over landskabet, hvor flodbølger, vulkanudbrud, rasende storme og jordskælv ryster riget i dets grundvold hvert eneste minut.

Det er et kaotisk sted, men dog i bestandig balance. Intet element er mere dominerende end de andre, og deres vildskab er dybt inspirerende for de sjæle, som kommer til Tara efter deres død.</text>
<copyright>Tara</copyright>
