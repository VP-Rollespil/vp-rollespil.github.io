{{title:Esthea}}
{{author:Laura Holmegaard}}
{{timestamp:2011-01-11T10:09:21Z}}
{{copyright:Esthea}}
'''Esthea''' er en af [[Ragil|Ragils]] [[ærkeengel|ærkeengle]]. Hendes domæne er sejr, så hun anråbes både før, under og efter kamp af de, som vil have del i hendes mod, held og den gunst, som Ragil viste hende. Det er heller ikke kun inden kamp med våben, at Ragiltilbedere påkalder Esthea - også inden eksempelvis et spil skak eller en brydekonkurrence kan man bede ærkeenglen om hjælp til at sejre.

====Estheas dåb====
Da hun levede, var Esthea hærfører i riget [[Rhynnor]], som i sine sidste år ofte kæmpede mod nabolandet [[Hetenza]]. Rhynnor var et lille og fredeligt rige, hvis tropper ikke var vant til at kæmpe, og under et af rigets sidste slag, stod Esthea i den mørkeste time og så, hvordan fjenden drev hendes tropper på flugt.

Esthea smed da sin hjelm på jorden, så hendes pande blev blottet, og hun anråbte da Ragil om at velsigne hende og anerkende hende som et offer til ham mod at skænke hendes hær sejren. Og Esthea lagde sin hånd, som var rød af hendes eget blod, i den aske fra hendes lands brændte bannere, som hvirvlede på jorden, og dernæst førte hun sine fingre hen over sin nøgne pande, som blev rød og grå af askeblodet.

Da Esthea havde mærket sig selv som et offerlam, kaldte hun sine styrker til sig og kastede sig som den forreste atter ind i kampen. Og Ragil, som så og anerkendte hendes mod, bestemte sig for i sin retfærdighed til ikke blot at skåne Estheas liv, men også til at skænke hende sejren. Og da slaget var vundet, tog han Esthea til sig som sin ærkeengel.

Dog skete det siden, at da Rhynnor mistede sin bedste hærfører, tabte landets hær allerede det næste slag til Hetenza, og blev dermed optaget i det rige, som siden er blevet et af [[Tharkien|Tharkiens]] storlener. Således skænkede Ragil sin trofaste tjener sejren og ophøjede hende til et guddommeligt væsen, men han lod også fortsat kaos herske i hendes rige, thi han er ikke kun krigens og ildens mester, men også kaossets.

====Se også====
[[Ragil]]

[[Gudernes ærkeengle]]

[[Tharkien]]

[[Dåb]]