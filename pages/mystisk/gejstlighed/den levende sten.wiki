{{title:Den Levende Sten}}
{{author:Laura Holmegaard}}
{{timestamp:2010-08-27T06:36:22Z}}
{{copyright:Den Levende Sten}}
'''Den Levende Sten''' er en kætters helligdom, som befinder sig i det nordøstlige [[Zara'bash]]. Den står i en stor og frodig oase i en dal, hvor [[Tasnim]]-stammen, også kendt som [[Den Levende Stens Kult]], lever.

Legenden fortæller, at stammens grundlægger, ''Fihr'', hans kone og hans børn, engang for længe siden var blevet drevet bort fra deres hjem og forvist til ørkenen. De vandrede længe i det mægtige sandhav uden føde eller vand, men kom så til en dal i udkanten af bjergene, hvor der stod en tre meter høj sten.

Fihr så, at hans familie var døden nær, så han faldt på knæ og bad af hele sit hjerte [[guderne]] om at sende dem hjælp. Da han havde bedt så længe, at han ikke havde mere stemme tilbage, og der stadig ikke var sket et mirakel, vidste Fihr, at guderne havde vendt ham ryggen.

Skør af sult og varme stillede han sig op ad stenen og talte til den: "Du kunne vel ikke undvære lidt vand til en tørstig mand og hans familie, vel?" Da stenen ikke svarede, blev Fihr vred, og udbrød, "Skal du også ignorere os ligesom guderne?!". Han sparkede hårdt til stenen, så et lille stykke fløj af, og der skete et mirakel: En kilde sprang frem fra stenen, og dens vand bragte nyt liv til både familien og til selve dalen.

I dag lever Fihrs efterkommere i den frodige dal i betydeligt antal, og de tilbeder alle Den Levende Sten, som viste slægtens forfædre nåde, da guderne vendte dem ryggen. De seneste par år er nogle af familiens sønner også begyndt at drage ud i resten af Zara'bash for at missionere, og med sig får de alle en lille flis af stenen.