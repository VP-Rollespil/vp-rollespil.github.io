{{title:Det Grå Kapel}}
{{author:Laura Holmegaard}}
{{timestamp:2010-06-14T06:51:36Z}}
{{copyright:Det Grå Kapel}}
'''Det Grå Kapel''' er [[Gasnian|Gasnians]] højtempel blandt [[menneske|menneskerne]]. Det ligger i [[Daliaron]], hovedstaden i [[Ommosaidistriktet]].

Kapellet er [[Zacharias af Gasnian|Zacharias den Vises]] sidste hvilested og derfor et populært mål for pilgrimme af Gasnian, der flokkes for at besøge den første [[ypperstepræst|ypperstepræsts]] grav. Ifølge folketroen renses en persons sind, når vedkommende træder ned i krypten, således at ens hukommelse udvides og skærpes. Mange forskellige mirakler har også i tidernes løb fundet sted i Det Grå Kapel - senile har genvundet deres hukommelse, sindssyge deres fornuft, gamle mennesker uden livsmod er blevet unge af sind igen, og nogle er blevet uovertrufne mestre i skak uden at have udvist talent for spillet førhen.