<title>Jarconerordenen</title>
<author>Laura Holmegaard</author>
<timestamp>2010-01-04T16:58:30Z</timestamp>
<text>&apos;&apos;&apos;Jarconerordenen&apos;&apos;&apos; er en anden betegnelse for det gejstlige broderskab kaldet [[Jarcos Disciple]].

Ordenen blev stiftet i år 4 [[e.J.]] af de otte mennesker, som af eftertiden er blevet kendt som Jarcos første disciple. Disse otte var kvinderne &apos;&apos;Maerie&apos;&apos;, &apos;&apos;Rebekka&apos;&apos;, &apos;&apos;Esther&apos;&apos;, &apos;&apos;Ulieth&apos;&apos; og &apos;&apos;Niomeda&apos;&apos; samt mændene &apos;&apos;Lyris&apos;&apos;, &apos;&apos;Agnus&apos;&apos; og &apos;&apos;Ezeriel&apos;&apos;, som modsat alle Jarcos øvrige lærlinge ikke blot helligede sig én af de nyligt åbenbarede [[guderne|guder]], som Jarco prædikede, men alle ti på samme tid.

Siden hen har Jarconerordenes fornemste mål været at udbrede [[de Ti Sande guder|de Ti Sande guders]] ord til alle på [[Niraham]], samt at fastholde den samhørighed, som guddommene havde i følge deres første og mest berømte profet. Kun [[præst|præster]] og [[præstinde|præstinder]], som er i stand til at dedikere sig selv ligeligt til samtlige af de Ti Sande guder, kan blive medlemmer af ordenen, og derfor findes der mere end 1,000 år efter Jarcos død kun få [[jarconer|jarconere]] - ikke mere end 50-60 stykker.

Jarcos Disciples orden har hovedsæde i [[Lysets Katedral]]; ikke fordi den knytter noget stærkere bånd til [[Nimar]] end til nogen af de øvrige ni, men fordi denne bygning er Jarcos sidste hvilested og dermed den mest hellige beliggenhed i hele Niraham, så vidt jarconerne er orienteret.</text>
<copyright>Jarconerordenen</copyright>
