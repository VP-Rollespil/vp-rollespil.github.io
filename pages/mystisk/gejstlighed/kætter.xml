<title>Kætter</title>
<author>Laura Holmegaard</author>
<timestamp>2010-02-04T17:11:35Z</timestamp>
<text>En &apos;&apos;&apos;kætter&apos;&apos;&apos; i [[Niraham]] er en person, som tilbeder andre guddommelige entiteter end [[de Ti Sande guder]] og [[guderne efter Dommedag]]. Nogle folkefærd betragtes som helhed som decideret kætterske, fordi de har tradition for at tilbede netop andre guddomme eller døde objekter.

[[Traegonner|Traegonnere]] er kendt for at tilbede [[ånd|ånder]] og [[Skygge|Skygger]], mens [[bang teianer|bang teianerne]] tilbeder en dragegud kaldet [[Ki Mana]]. Næsten alle [[ork|orker]] i Niraham tilbeder [[dæmon|dæmonen]] [[Gorrum]], og [[rouler|roulerne]] har en tendens til at tilbede naturen som en guddom, selvom deres officielle religion er de Ti Sande guder. [[Vista|Vistaerne]] har på deres side en noget forkvaklet opfattelse af [[guderne]], og [[kamirraner|kamirranerne]] tilbeder dyr som [[Den Store Skildpadde]] og [[Den Hvide Havørn]].

[[Heks|Hekse]] er også kættere, idet de laver pagter med andre guddommelige skabninger end guderne selv, og det samme gælder de [[druide|druider]], som tilbeder [[elementdyrene]] og de [[zarabiner|zarabinere]], som ofrer til [[Den Levende Sten]].

Afhængig af kætteriets omfang og den skyldiges alder, straffes kætteri af de fleste kirker enten med døden eller strenge krav om bod og bedring.</text>
<copyright>Kætter</copyright>
