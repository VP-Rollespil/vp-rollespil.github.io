<title>Fisgurgoblin</title>
<author>Laura Holmegaard</author>
<timestamp>2009-12-15T12:15:41Z</timestamp>
<text>En &apos;&apos;&apos;Fisgurgoblin&apos;&apos;&apos; er en [[goblin]], som tilbeder [[Fisgur]] og som følger hans eksempel ved at spise alt, hvad den kan komme i nærheden af i håbet om at opnå mægtige kræfter igennem denne handling.

====Udseende og påklædning====
Ligesom andre goboer lader Fisgurgobliner for størstedelens vedkommende til at være komplet ligeglad med, hvad de iklæder sig, skønt de har større tilbøjelighed til at bære rustning end deres små slægtninge – måske fordi dette bidrager til at bilde folk ind, at de er orker, når de bliver anråbt på afstand.

De klæder sig som regel som vejret kræver det, ud fra den betragtning at kun den dumme lader sig forkøle, når det kan undgås. Fisgurgobliner forstår at holde deres legemer raske, selvom det er et under at de ikke konstant ligger syge, når de evigt og altid gafler alverdens sære og formodentligt uspiselige sager i sig.

Mange Fisgurgobliner slæber desuden også rundt på store tasker, som tit lugter meget ilde af fordærvet mad, sandsynligvis fordi det netop er halvrådden føde, som befinder sig i rygsækkene.</text>
<copyright>Fisgurgoblin</copyright>
