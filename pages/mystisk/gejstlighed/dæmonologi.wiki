{{title:Dæmonologi}}
{{author:Laura Holmegaard}}
{{timestamp:2010-06-15T09:35:18Z}}
{{copyright:Dæmonologi}}
'''Dæmonologi''' er læren om [[dæmon|dæmoner]], men ordet bliver af de fleste i [[Niraham]] brugt som synonym for at have decideret omgang med disse skabninger, hvor en person kommunikerer med en dæmon eller i værste fald laver en pagt med den, som giver [[dæmonolog|dæmonologen]] mægtige kræfter, men samtidig binder vedkommendes [[sjæl]] til hans dæmonherre for evigt.

Samtlige kirker i Niraham har nedlagt forbud imod dæmonpagter, mens det derimod ikke er ualmindeligt for især inkvisitionerne selv at beskæftige sig med dæmonologi for at lære deres fjender bedre at kende.

Dæmonologi var engang udbredt i især det sydlige Niraham, indtil [[guderne|gudernes]] største [[profet]], [[Jarco]], begyndte at prædike for [[Aferheim|Aferheims]] indbyggere og omvende [[kætter|kættere]], hedninge og andre fortabte til guderne.