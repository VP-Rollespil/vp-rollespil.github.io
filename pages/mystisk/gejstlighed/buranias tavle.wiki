{{title:Buranias tavle}}
{{author:Laura Holmegaard}}
{{timestamp:2009-10-29T14:29:02Z}}
{{copyright:Buranias tavle}}
'''Buranias Tavle''' var en guddommelig tavle af ler, som [[Nimar]] skabte samtidig med [[Paulun]] og gav til [[Burania]], således at [[Dødens Herre]] kunne holde styr på, hvilke [[sjæl|sjæle]] der endte i hans rige.

I år 1065 [[e.J.]] stjal guden [[Aram]] tavlen fra Burania i et anfald af jalousi. Han fløj højt op i skyerne og kastede tavlen ned på bjerget [[Grimdnes]], som dengang var [[Niraham|Nirahams]] højeste tinde. Her splintredes tavlen i fire store stykker og tusindvis små, mens støvet fra den dalede ned over hele pladen.

Burania vandrede derefter på Niraham i 414 år for at samle stykkerne, hvorefter han vendte tilbage til Paulun i år 10 [[e.D.]], men der er mange delte meninger om, hvorvidt han atter havde samlet tavlen på daværende tidspunkt. Mange tvivler på det, for selv ikke derefter lod Burania Krystalporten åbnes og de ventende sjæle strømme ind i Paulun.