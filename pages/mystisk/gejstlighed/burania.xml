<title>Burania</title>
<author>Jesper Kristiansen</author>
<timestamp>2011-08-12T09:57:49Z</timestamp>
<text>&lt;table border=1 cellpadding=2 cellspacing=0 align=right style=&quot;margin-left:1em&quot;&gt;
&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Burania]]
&lt;tr valign=top&gt;&lt;td style=&quot;background:#efefef;&quot; colspan=2 align=center&gt;[[Fil:Burania.jpg|thumb]]
&lt;tr valign=top&gt;&lt;td&gt;&apos;&apos;&apos;Benævnelse(r)&apos;&apos;&apos;&lt;td&gt;[[Dødens Herre]]
[[Pauluns Mester]]
&lt;tr valign=top&gt;&lt;td&gt;&apos;&apos;&apos; Gruppetilhør&apos;&apos;&apos;&lt;td&gt;[[guderne|De Ti Sande guder]]
&lt;tr valign=top&gt;&lt;td&gt;&apos;&apos;&apos; Guderige&apos;&apos;&apos;&lt;td&gt;[[Paulun]]
&lt;tr valign=top&gt;&lt;td&gt;&apos;&apos;&apos; Tilhørsforhold&apos;&apos;&apos;&lt;td&gt;Neutralitet
&lt;tr valign=top&gt;&lt;td&gt;&apos;&apos;&apos;Kreds&apos;&apos;&apos;&lt;td&gt;Ingen
&lt;tr valign=top&gt;&lt;td&gt;&apos;&apos;&apos; Arbejdsområde(r)&apos;&apos;&apos;&lt;td&gt;Død, balance, lindring
&lt;tr valign=top&gt;&lt;td&gt;&apos;&apos;&apos;Tilbedere&apos;&apos;&apos;&lt;td&gt;[[Elver|Elvere]] og [[menneske|mennesker]],
enkelte [[halvelver|halvelvere]]
&lt;tr valign=top&gt;&lt;td&gt;&apos;&apos;&apos;Domæne(r)&apos;&apos;&apos;&lt;td&gt;Død, balance
&lt;tr valign=top&gt;&lt;td&gt;&apos;&apos;&apos;[[Mirner]]&apos;&apos;&apos;&lt;td&gt;[[Grå munk]]
&lt;tr valign=top&gt;&lt;td&gt;&apos;&apos;&apos; Mage(r)&apos;&apos;&apos;&lt;td&gt;[[Sissianna]]
&lt;tr valign=top&gt;&lt;td&gt;&apos;&apos;&apos;Efterkommer(e)&apos;&apos;&apos;&lt;td&gt;[[Lyane]]
&lt;tr valign=top&gt;&lt;td&gt;&apos;&apos;&apos;Helligdag(e)&apos;&apos;&apos;&lt;td&gt;[[Majfest|Majfesten]]
&lt;/table&gt;
&apos;&apos;&apos;Burania&apos;&apos;&apos; opfattes meget forskelligt blandt de religiøse traditioner i Niraham. Nogle ser ham som gud for balance og den rettidige død. Siden år 1065 [[e.J.]] har han vandret omkring på [[Niraham]] i sin søgen efter stumperne af hans lertavle, som [[Aram]] knuste, men i 10 [[e.D.]] vendte Burania tilbage til [[Aferheim]]. Hans [[profet|profeter]] fik da åbenbaret, at [[Pauluns Mester]] var i stor fare og havde brug for sine tilbederes hjælp, men trods de forskellige fraktioners forsøg på at styre Burania igennem adskillige ritualer, har [[Dødens Herre|Dødens Herres]]  forkyndere endnu ikke genvundet deres kontakt til Burania.

Profeterne er enige om, at Burania atter er tilbage i [[Paulun]], men den manglende kontakt gør mange skeptiske og forvirrede, og nogle siger, at Burania nu ligger død i sit guderige. De [[menneske|mennesker]], som er af denne opfattelse, skyder primært skylden på [[elver|elverne]], som nægtede at samarbejde med den [[halvelver|halvelviske]] [[ypperstepræst]] [[Graa]], da Burania havde brug for hjælp.

Den Monopatiske Kirke ser Burania som Dødsenglen, der leder de afdøde til efterlivet. Han afsvor sig sin guddommelighed, da han drog ud i Niraham i søgen på sine Tavler, og blev i stedet de dødes og vandrendes skytsengel. 

====Tilbedere====
Buranias tilbedere er oftest [[elver|elvere]], for han er en del af [[den elviske panteon]] og meget vellidt af det folk, som han for lang tid siden lod få fred fra smerte og frygt. Desuden er Burania gift med [[Sissianna]], som er elvernes mest elskede frue, og er fader til hendes datter.

Burania er ikke nær så populær at tilbede blandt menneskerne, men mange sender ham alligevel en bøn og et offer i ny og næ i håbet om, at han vil lade deres død blive god og mild og skåne dem for livets værste smerter.

====Familieforhold====
Som søn af [[Fanabina]] og [[Djorka]] har Burania mange søskende. Hans broder [[Ragil]] kom til verden samtidig med Burania, og blot få tusind år efter begyndte de to en fejde, som startede, da Ragil skænkede [[sortblodsvæsener|sortblodsvæsenerne]] våben, og Burania skænkede elverne endelig hvile. Efterhånden som tiden gik, sluttede de to brødre langsomt og stiltiende fred, men dengang Jarco for første gang forkyndte gudernes ord, var Burania og Ragil stadig uvenner.

Aram er Buranias broder igennem Fanabina, ligesom også [[Phlarn]]/[[Thlarn]] og [[Girak]]. [[Dilarna]] er ligeledes hans søster, da de har den samme mor. 

====Buranias kirke====
Ligesom mange af de øvrige syv elviske guder, har Burania mere end én [[ypperstepræst]]. Hans er dog begge af elvisk afstamning, for [[halvelver|halvelveren]] [[Graa]] er Buranias ypperste forkynder blandt [[menneske|menneskene]], mens [[skovelver|skovelveren]] [[Højlys]] er det blandt det elviske folk.

Buranias kirke er den mest delte i hele Niraham, men det har ikke altid været sådan. Siden Graas udpegelse til ypperstepræst har Buranias kirke i [[Eislonien]] nægtet at kommunikere med den anden afdeling, indtil [[halvblodsvæsen|halvblodsvæsenet]] bliver udskiftet med en værdig forkynder af [[Pauluns Mester]].

Siden år 1065 e.J har Buraniakirken været dedikeret til at samle [[Buranias tavle]], men skønt dele af den siges at være blevet fundet og bragt i sikker forvaring, er deres opgave endnu ikke løst. Især efter at det er kommet frem, at Burania selv opgave sin søgen i år 10 e.D. for at vende tilbage til Paulun, har kirken fordoblet sine anstrengelser i jagten på stumperne, da de tolket gudens handlinger som en decideret tillidserklæring til sin kirke.

Buranias højsæde blandt menneskene er [[Sjælenes Bro]] på [[Højsletten]] og hos elverne [[Stilhedens Sale]] i [[Vetas]]. Efter Højslettens fald har man dog mistet kontakten til Sjælenes Bro, og dermed er den sidste store Burania-helligdom tabt for mennesket på Niraham.

====Ikonografi====
[[Krystalporten]] ind til [[Paulun]] optræder i mange afbildninger af Burania af åbenlyse grunde.

Det samme gør sig gældende for hans [[Buranias tavle|tavle]], som især i tiden efter Buranias forsvinden er blevet portrætteret som fire store stykker og mange små.

De fire dråbeformede krystaller, som [[Sissianna]] gav Burania optræder også ofte sammen med [[Pauluns Mester]]. De var [[Elverfruen|Elverfruens]] gave til sin mage, fordi han havde givet [[elver|elverne]] fred. Af samme grund er det primært elverne, som lægger vægt på disse krystaller i deres portrætteringer af Burania.

[[Calandre|Calandren]], den hvide fugl med de lange, gyldne halefjer, er Buranias udvalgte tjener og bruges derfor ofte som et symbol på ham, især i forbindelse med lindring eller sorg. Den vises ofte som vejviseren, der fører de afdødes [[sjæl|sjæle]] op til Paulun.

====[[Guderige]]====
Buranias guderige har som det eneste eksisteret længere end siden Dommedag. Dets navn er Paulun, og det var [[Nimar]] som i sin tid skabte det på Buranias opfordring.
Paulun ligger i et hjørne af Aferheim, hvor [[Básel|Básels]] krone rækker ind over hele riget og henlægger det i skygge. Riget er omkranset af en enorm mur, som ingen kan slippe forbi uden først at være blevet skrevet op på Buranias store lertavle. Inden Aram knuste hans tavle, stod Burania selv ved [[Krystalporten]], den eneste indgang til Paulun, og skrev sjælenes navne ned, men i hans fravær er portene lukkede, og sjælene må vente udenfor.
I Paulun er alting gråt og følelsesløst. Hverken smerte, sorg eller frygt eksisterer der, men ej heller glæde, forventning eller kærlighed. I Paulun er kun lindring og følelsesmæssig balance.

====Ærkeengle====
*[[Joth]] - lindring af sorg ved tab

*[[Mirya]] - forsoning

*[[Sumire]] - mareridt

====Se også====
*[[Dåb]]
*[[Skabelsesberetningen]]</text>
<copyright>Burania</copyright>
