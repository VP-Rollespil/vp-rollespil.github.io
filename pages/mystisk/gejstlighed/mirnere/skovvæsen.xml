<title>Skovvæsen</title>
<author>Laura Holmegaard</author>
<timestamp>2009-11-01T14:44:32Z</timestamp>
<text>Et &apos;&apos;&apos;skovvæsen&apos;&apos;&apos; er et af [[Elverfruen]] [[Sissianna|Sissiannas]] [[mirner|mirnere]]. Selvom det som regel kun er gejstlige, som er klar over, at disse skabninger er en gudindes tjeneres på [[Niraham]], er skovvæsener alligevel kendt af de fleste.

De mest kendte skovvæsener er [[dryade|dryader]], [[satyr|satyrer]] og [[nymfe|nymfer]]. De medvirker i mange folkesagn, hvor de til tider også fremstår som ondsindede og drilske skabninger, der kun er ude på at lokke folk i fordærv, hvilket er langt fra sandheden. De kan dog let forveksles med [[ellefolk]] og [[faun|faune]], hvilket utvivlsomt har været årsag til de mange misforståelser, som har fundet sted i tidens løb.

Skovvæsener findes, tro mod deres navn, som regel kun i skovene, medmindre de er blevet fjernet derfra med magt. Man kan fra tid til anden se satyrer eller nymfer udstillet i omrejsende gøglertrupper, men det er yderst sjældent, at de godvilligt forlader den skov, som de er blevet skabt for at beskytte.</text>
<copyright>Skovvæsen</copyright>
