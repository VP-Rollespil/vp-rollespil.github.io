{{title:Sfinks}}
{{author:Laura Holmegaard}}
{{timestamp:2011-01-21T13:32:20Z}}
{{copyright:Sfinks}}
'''Sfinksen''' er [[Gasnian|Gasnians]] [[mirner]]. Der findes kun tre af dem, og hver især vogter sfinkserne en port, som har betydning for [[Visdommens Herre]], deriblandt døren ind til hans bibliotek i [[Aferheim]] og endnu en dør inde i selve biblioteket, som fører ind til selve hjertet af al Gasnians visdom.

En sfinks ligner en kæmpe løvinde med en kvindes ansigt, og ligesom det store kattedyr er den en farlig modstander, især fordi al den [[magi]] og visdom, som Gasnian gav sine mirnere, kun er delt op mellem de tre sfinkser.

For at komme forbi en sfinks er man nødt til at svare rigtigt på den gåde, som væsenet stiller en. Legenderne siger, at straffen for at forfejle svaret er døden, men heldigvis er man ikke tvunget til at svare, hvis man føler, at spørgsmålet er for svært. Man kan nøjes med at opgive sine drømme om at nå den visdom, som de tre sfinkser bevogter, og i stedet vende tilbage til hvor man kom fra. Langt de fleste af alle Gasniantilbedere, som kommer til at stå overfor dette valg, vil mene, at døden er at fortrække fremfor at give op.