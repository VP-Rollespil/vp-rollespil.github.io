<title>Sælfolk</title>
<author>Laura Holmegaard</author>
<timestamp>2011-01-22T11:27:25Z</timestamp>
<text>&apos;&apos;&apos;Sælfolket&apos;&apos;&apos; er [[Rasnasolin|Rasnasolins]] [[mirner|mirnere]] og hører derfor ind under kategorien [[havvæsen|havvæsener]].

====Udseende og egenskaber====
I modsætning til [[havfrue|havfruer]], som er halvt fisk og halvt mennesker, er sælfolk i stand til at skifte mellem to ekstremer. Når de er ude på havet, ligner de almindelige sæler, men når de skal op på land, kan de tage deres sælhamme af og ligner fuldkommen almindelige mennesker, selvom de har tendens til at være meget smukke.

Ude i havet har sælfolket to opgaver: At hjælpe gode søfolk, som forliser, og at drukne syndige søfolk, som ikke viser Rasnasolin tilstrækkelig respekt eller som på anden vis har vækket [[Havets Herre|Havets Herres]] vrede. De mandlige sælfolk er i stand til at skabe voldsomme storme ved at slå med deres haler, og de er derfor både respekteret og frygtet af alle sejlere.

====Levesteder====
Sælfolket lever overalt i havet lige fra [[Det Violette Hav]] til [[Ishavet]] og [[Stormdybet]]. De befinder sig som regel ude på det dybe vand, men fra tid til anden kommer de også ind til kysten. Det sker fra tid til anden, at et medlem af sælfolket tager sin sælham af for at gå op på land, som regel for enten at advare en sømand, der har Rasnasolins gunst, om, at et uvejr er på vej, og at han bør blive på land, eller for at deltage i de fester, som sejlerne holder til Rasnasolins ære.

Det siges, at hvis man finder en sælpiges ham og gemmer den for hende, er hun nødt til at blive hos en på land, indtil hun finder den igen.

====Se også====
*[[Havfrue]]
*[[Sirene]]
*[[Mirner]]
*[[Rasnasolin]]</text>
<copyright>Sælfolk</copyright>
