{{title:Sissianna}}
{{author:Jesper Kristiansen}}
{{timestamp:2011-02-15T17:20:54Z}}
{{copyright:Sissianna}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Sissianna]]
<tr valign=top><td style="background:#efefef;" colspan=2 align=center>[[Fil:Sissianna.jpg|thumb]]
<tr valign=top><td>'''Benævnelse(r)'''<td>[[Elverfruen]]
[[Skovens Frue]]

[[Kærlighedens Frue]]
<tr valign=top><td>''' Gruppetilhør'''<td>[[guderne|De Ti Sande guder]]
<tr valign=top><td>''' Guderige'''<td>Intet
<tr valign=top><td>'''Tilbedere'''<td>Elvere og enkelte mennesker
<tr valign=top><td>'''Domæne(r)'''<td>Musik, kunst, skønhed
<tr valign=top><td>'''[[Mirner]]'''<td>[[Skovvæsen]]
<tr valign=top><td>''' Mage(r)'''<td>[[Burania]]
<tr valign=top><td>'''Efterkommer(e)'''<td>[[Lyane]]
<tr valign=top><td>'''Helligdag(e)'''<td>[[Majfest|Majfesten]]
</table>
'''Sissianna''' er gudinde for musik, kunst og skønhed. Dengang [[Niraham]] var ung, var kærlighed også Sissiannas domæne, men efterhånden som gudinden er blevet ældre, har hun lagt dette aspekt mere bag sig. Ikke desto mindre tilbeder mange hende stadig som [[Kærlighedens Frue]] og beder til Sissianna, når de har brug for vejledning i kærlighedssager.
Derudover er Sissianna [[Skovens Frue]] og holder især hånden over den sidste rest af den hellige skov, [[Santillia]], som er velsignet af hende selv.
Hun hyldes både på normal vis ved bønner og ofringer, men også igennem dans, sang og kærlighedsgerninger gøs Sissiannas tilhængere hende ære.

====Tilbedere====
Sissiannas primære tilbedere er [[elver|elverne]], for de er skabt i hendes billede, og hun er deres skytsgudinde. Elverne har altid været Sissiannas udvalgte folk, men også flere [[menneske|mennesker]] hylder hende. Sammen med sin familie, sin forhenværende [[ærkeengel]] og [[Gasnian]] udgør Sissianna [[den elviske panteon]] af syv guder, om end hendes plads i den er større end nogen af de andre guders.
Sissiannas tilhængere er primært skjalde, kunstnere, skovgængere og de som er forelskede.

====Familieforhold====
Sissianna er datter af [[Nimar]] og [[Rina]], og hun slægter dem begge på som en forkæmper for livet i form af naturen og kærligheden.
Hendes storebrødre er [[Rasnasolin]] og [[Djorka]], med hvem elvergudinden har et godt forhold.
[[Lyane]] er resultatet af Sissiannas ægteskab med dødsguden [[Burania]], og den unge gudinde har siden [[Dommedag]] løftet sin moders arv med uendelig ynde.

====Sissiannas kirke====
Ligesom mange af de andre elviske guder har Sissianna to kirker; en blandt elverne og en blandt menneskene.
Sissiannas [[ypperstepræstinde]] er [[højelver|højelveren]] [[Itía Hvidblod]], og hendes menneskelige er [[Sine]].

Sissiannas kirke har gennemgået mange vanskeligheder siden Dommedag, for skønt de fleste elvere er klar over, at [[Moderen]] blot er sovende og ikke død, har nogle haft så svært ved at holde modet oppe, at de har opgivet Sissianna og i stedet søgt trøst hos Lyane.
Det er et fåtal af elverne, som ikke ønsker Sissianna tilbage, men enkelte af Lyanes tilbedere er af den opfattelse, at Lyane vil ophøre med at være en gudinde, når hendes moder vågner, og denne splittelse mellem elverne har slået skår i de to kirkers tillid til hinanden.

Sissiannas tilbedere arbejder stadig sammen med alle de menneskelige kirker af de syv elviske guder, undtagen Buranias. Itía Hvidblod insisterer, ligesom flere andre elviske præster, på at undgå al kontakt med Buranias kirke, indtil den [[halvelver|halvelviske]] ypperstepræst [[Graa]] viger sin plads for en renblodet forkynder.

Sissiannas hovedtemple blandt menneskene er [[Fruens Rosengård]] på [[Højsletten]] og [[Månens Sal]] i [[Vetas]].

====Ikonografi====
[[Månen]] i dens mange stadier, men først og fremmest fuldmånen, bruges gerne som symbol på Sissianna i stedet for hendes guddommelige tegn. De konstante forandringer i månens udseende er et symbol på forandring og fornyelse samtidig med trygheden i at vide, at alting går i ring, og at intet nogensinde forsvinder for evigt. Sådan er naturen, og sådan lover Sissianna sine børn, at det altid vil være.

[[Rosen]] bruges også som et symbol for Sissianna, en praksis som knytter sig til legenden om, hvordan gudinden i tidernes morgen skabte rosen fra månevand, og hvordan den siden optog hendes blod i sig og fik røde blade.

Både [[nattergalen og ulven]] er desuden Sissiannas vartegn, for begge er hendes trofaste og højt elskede tjenere. Nattergalen vandt Sissiannas gunst på grund af sin smukke stemme, mens ulven fik den for sin loyalitet.

====[[Guderige]]====
Eftersom Sissianna har sovet siden Dommedag indtraf, har hun endnu ikke skabt sig et guderige. De sjæle som tilhører hende, har indtil Dommedag blot indfundet sig i [[Paulun]], men har siden år 1065 e.J. måttet vente udenfor [[Krystalporten]]. Først når Sissianna vågner og skaber sit eget rige, vil alle hendes tilbedere som derefter dør, komme til hende.

====Ærkeengle====
*[[Iorin]] - beskyttelse af det elviske folk

*[[Amira]] - dans

*[[Ceadriem]] - jagt

*[[Ilyra]] - nattehimlen