{{title:Rina}}
{{author:Jesper Kristiansen}}
{{timestamp:2011-08-12T09:42:57Z}}
{{copyright:Rina}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Rina]]
<tr valign=top><td style="background:#efefef;" colspan=2 align=center>[[Fil:Rina.jpg|thumb]]
<tr valign=top><td>'''Benævnelse(r)'''<td>[[Frugtbarhedens Frue]]
[[Magiens Moder]]
<tr valign=top><td>''' Gruppetilhør'''<td>[[De Fire Første guder]]
<tr valign=top><td>''' Guderige'''<td>Aferheim
<tr valign=top><td>'''Tilbedere'''<td>[[Elver|Elvere]] og [[menneske|mennesker]],
enkelte [[halvelver|halvelvere]]
<tr valign=top><td>'''Domæne(r)'''<td>[[Magi]], frugtbarhed
<tr valign=top><td>'''[[Mirner]]'''<td>[[Enhjørning|Enhjørningen]]
<tr valign=top><td>''' Mage(r)'''<td>[[Nimar]]
<tr valign=top><td>'''Efterkommer(e)'''<td>[[Djorka]], [[Rasnasolin]],
[[Sissianna]], [[Lyane]]
<tr valign=top><td>'''Helligdag(e)'''<td>Høstfesten i september, [[majfest|majfesten]]
</table>

'''Rina''' er Frugtbarhedens og Magiens gudinde. Sammen med [[Nimar]] gav hun liv til alle de dødelige racer i [[Niraham]], [[sortblodsvæsener|sortblodsvæsenerne]] undtaget, og det var igennem hendes udsendinge, at [[elver|elverne]] lærte magi for tusindvis af år siden.
Det siges at Rina døde ved [[Dommedag]], men ikke alle er enige herom. 

====Tilbedere====
Rinas tilbedere er både [[menneske|mennesker]] og elvere, for hun er frugtbarhedens gudinde og [[Magiens Frue]]. De bønder som tilbedere Rina, gør det ofte i samhørighed med Nimar, for de to betragtes af mange som uadskillelige, da ingen af dem gav liv uden den andens hjælp.
Da Rina også er med i [[den elviske panteon]], findes mange af hendes tilhængere også blandt elverne. De tilbedere hende ikke blot, fordi Rina er ophavet til den frugtbarhed og magi, som er så dominerende i elvernes liv, men også fordi gudinden frelste dem fra sortblodsvæsenerne under Nirahams første krig.
Rina er ikke kun populær blandt simple bønder, men også hos alverdens [[troldmand|troldmænd]]. Dog har hun intet fæste i [[Underverdenen]], for [[sortelver|sortelverne]] har heller aldrig glemt, hvordan det var Rina, som drev dem tilbage under jorden i den første krig.

====Familieforhold====
Rina er moder til tre af [[guderne|de Ti Sande guder]], og derigennem ophavet til flere andre guder.
Med Nimar har hun sønnerne [[Djorka]] og [[Rasnasolin]], samt datteren [[Sissianna]].

====Rinas kirke====
Rinas [[ypperstepræstinde]] blandt menneskene er [[Freia]], en kvinde der allerede som levende har opnået helgendestatus for sin nære kontakt til Magiens Frue. Freias kanonisering fandt sted i år 10 e.D., efter et helt årti med Rinas tavshed, for på daværende tidspunkt var det klart, at [[Frugtbarhedens Frue]] stadig holdt ypperstepræstinden i sin gunst og vedblev at skænke hende kræfter til at udføre mirakler, skønt så mange andre havde mistet kontakten til Rina. Freia er desuden medlem af [[Teokrat]]iet
Blandt elverne er det højelverkvinden [[Silieste]], som er Rinas ypperstepræstinde.

Efter Dommedag har Rinas kirke oplevet megen modgang, for mange betragter gudinden som død, og flere af Rinas gamle tilbedere har vendt sig imod [[Tara]], som siges at være den nye gudinde for magi. Adskillige Rinatempler er blevet genindviet til Tara, og spredte kampe har fundet sted imellem de to fraktioner. Flere fanatiske tilbedere af Rina betragter tilbedelsen af Tara som det rene kætteri, idet denne nye gudinde påstår at skulle have overtaget det domæne, som har været Rinas siden verdens begyndelse.

Sammenslutningen i [[Den Monopatiske Kirke]] har dog vendt denne svære tid, og Rinas kirke ser nu forårets komme med fornyet håb.
 
Rinas hovedsæde blandt menneskene, [[Gyldensale]] på [[Højsletten]], er dog nu tabt og sammen med resten af den Monopatiske Kirke har hendes forkyndere søgt nordpå. Hos elverne er Rinakirkens hovedsæde [[Magiens Sale]] i [[Vetas]].

Efter Højslettens fald har man mistet kontakten til flere afsidesliggende Rinatempler, og ingen forklaring herpå er endnu fundet.

====Ikonografi====
Neget, det åbenlyse symbol på frugtbarhed, bruges også som et ikon for Rina. Det er jo høsten, fra hendes frodige marker, som er samlet i neget.

Det samme gælder for overflødighedshornet, som bugner af alskens frugter; ligeledes Rinas gave til alle [[Niraham|Nirahams]] beboere.

Solen anvendes fra tid til anden også som et symbol for Rina, da det er ved hvert morgengry, at Nirahams magi bliver fornyet. Dog benyttes solen endnu oftere som et symbol på Nimar, som jo er lysets gud, og en beskuer er derfor altid nødt til at se på sammenhængen i enhver afbildning, der figurerer solen.

Også [[enhjørningen]], Rinas [[mirner]], bruges som et symbol for gudinden selv, da dette ene væsen rummer al hendes magi. I denne kontekst kan det dog være nødvendigt for beskueren selv at fundere over, om en given afbildning af enhjørning refererer til Rina eller til dyret personligt.

Rina selv afbilledes ofte med enten en troldmandsstav i hånden og en bog under den ene arm som symbol på magien, eller med et segl og et neg som symbol på frugtbarheden.