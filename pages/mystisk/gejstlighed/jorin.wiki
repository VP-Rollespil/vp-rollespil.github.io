{{title:Jorin}}
{{author:Jesper Kristiansen}}
{{timestamp:2011-02-15T16:55:34Z}}
{{copyright:Jorin}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Jorin]]
<tr valign=top><td style="background:#efefef;" colspan=2 align=center>[[Fil:Jorin.jpg|thumb]]
<tr valign=top><td>'''Benævnelse(r)'''<td>[[Renhedens Kriger]]
[[Lysets Kriger]]
<tr valign=top><td>''' Guderige'''<td> [[Aferheim]]
<tr valign=top><td>'''Tilbedere'''<td>[[Menneske|Mennesker]]
<tr valign=top><td>'''Domæne(r)'''<td>Lys og renhed

</table>'''Jorin''' er Lysets og Renhedens gud, og menneskets beskytter.
Siden [[Dommedag]] har der været mange diskussioner omhandlende Jorin og hans ophav. Splittelsen er opstået imellem [[menneske|menneskene]] og [[elver|elverne]], som har hver deres tolkning af denne gode guddom.

Jorin står for renselse af [[Niraham]] og for, at godheden skal herske på [[Nimar|Nimars]] skaberværk. Jorin er Nimars Sværd, og siges at have været inkarneret flere gange i historien. Nogle gange som en hvid ridder, nogle gange som et sværd og formodentligt i flere andre inkarnationer. 

====Tilbedere====
Jorins præster er ikke mange, for det kræver stor dedikation at leve op til de krav, som [[Lysets Kriger]] stiller til sine tilbedere. Jorin kræver ikke kun tilbedelse af sine tilhængere, men også at de følger ord op med handling. For i sandhed at hylde Jorin er det ikke nok, at man beder til ham og selv lever samvittighedsfuldt - det er også ens pligt at udrense resten af Niraham for ondskab, én kætter af gangen om nødvendigt. I [[Den Monopatiske Kirke]] er det dog almindeligt at sende sine bønner til Jorin når tiderne er usikre eller inden hellig strid. 

====Familieforhold====
Jorin blev åbenbaret som guddom i egen ret ved Dommedag og har således ingen guddommelig familie. 

====Jorins kirke====
Jorins [[ypperstepræstinde]] er menneskvinden [[den Lyse]]. Hun og hans andre trofaste tilbedere har siden Dommedag bygget Jorins kirke op fra bunden, og gjort den til en stærk militær magt.

Jorins gejstlighed består primært af krigere, og hver eneste forkynder af Lysets Kriger er i stand til at følge handling op med ord, når de prædiker om at rense Niraham for ondskab.

Igennem Den Monopatiske Kirke har Jorins flok en stærk alliance med Nimars kirke, for begge kirker er de fremmeste forkæmpere for, at lyset og godheden skal herske på Niraham. [[Jorins Inkvsition]] har således fået tildelt en stor del af ansvaret for den Monopatiske Kirkes Inkvisition

Også [[Sorte Ege]] har fået erklæret krig imod sig af Jorins kirke, men [[heks|heksene]] som leder byen, har indtil videre været fuldt ud i stand til at holde den Lyse og hendes krigere ude af [[Verdensskoven|Den Gamle Verdensskov]].

Jorins hovedtempel er [[Sværdets Katedral]] i [[Lyshøj]], [[Østlenet]].

====[[Guderige]]====
Jorins rige er et bart, sterilt landskab hvor store fæstninger og templer rejser sig. Det er omkranset af en høj mur med fire, stærkt bevogtede porte. Overalt skinner et kraftigt lys, som ville blænde enhver mørk fjende, der måtte forsøge at trænge ind i riget.