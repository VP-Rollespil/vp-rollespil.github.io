<title>Inkarnation</title>
<author>Laura Holmegaard</author>
<timestamp>2010-08-09T09:09:48Z</timestamp>
<text>Betegnelsen &apos;&apos;&apos;inkarnation&apos;&apos;&apos; bruges i reference til [[druide|druiderne]] og betegner den forbindelse, som opstår, når en stærk druide optager ét aspekt i naturen i sig og midlertidigt bliver en del af det. En druide, som befinder sig i sin inkarnation, får ikke blot dens egenskaber, men også dens udseende, og forveksles derfor let med en [[totemdruide]]. Den markante forskel mellem disse to former for kontakt til naturen ligger dog i, at en inkarnation ikke er permanent modsat et [[totem]].

Jo tættere en druide er knyttet til naturen, desto mere fuldendt bliver dens inkarnation: En nyligt udlært vinddruide bliver højst lidt bleg og gennemsigtig, mens en mesters hår konstant vifter omkring hans ansigt, som stod han i en stærk brise, og en i sandhed ophøjet vinddruide er sågar i stand til at forvandle hele sin krop til en orkan. En inkarnation er både et mægtigt våben og en stærk beskyttelse, og ved den, som kommer i vejen for en druide, som har opnået en fuldendt inkarnation.

Mange almene druiders forbehold overfor totemdruider bunder i, at optagelsen af et totem er at gå i ét med sit valgte aspekt af naturen, og at druiden følgelig ikke er i stand til at kontrollere sig selv, når de først bliver grebet af deres elements impulser. Især druider med ildens totem er frygtet, da ild lettere end noget andet element kan lægge en skov eller hede øde.</text>
<copyright>Inkarnation</copyright>
