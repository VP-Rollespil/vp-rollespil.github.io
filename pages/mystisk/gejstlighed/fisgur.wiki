{{title:Fisgur}}
{{author:Laura Holmegaard}}
{{timestamp:2009-10-25T09:18:47Z}}
{{copyright:Fisgur}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Fisgur]]
<tr valign=top><td>'''Benævnelse(r)'''<td>''Den Altædende''
<tr valign=top><td>''' Gruppetilhør'''<td>[[Dæmon]]
<tr valign=top><td>''' Guderige'''<td>Skabt på et ukendt sted
<tr valign=top><td>''' Tilhørsforhold'''<td>Neutralitet
<tr valign=top><td>'''Kreds'''<td>Ingen
<tr valign=top><td>''' Arbejdsområde(r)'''<td>Mad, søvn og magt
<tr valign=top><td>'''Tilbedere'''<td>[[Goblin|Gobliner]]
<tr valign=top><td>'''Domæne(r)'''<td>Ingen
<tr valign=top><td>''' Mage(r)'''<td>Ingen
<tr valign=top><td>'''Efterkommer(e)'''<td>Ingen
<tr valign=top><td>'''Helligdag(e)'''<td>Ingen
<tr valign=top><td>'''Helligt værktøj'''<td>Kniv og gaffel
</table>
'''Fisgur''' var en [[goblin]], som blev ophøjet til guddom, da han åd en [[dæmon]] og selv fik dæmoniske kræfter.

====Tilbedere====
Fisgur er en relativt ny guddom, som dukkede op omtrent samtidig med [[guderne]] efter [[Dommedag]]. Han tilbedes næsten udelukkende af gobliner, men er til gengæld også den mest udbredte guddom hos denne ellers meget ureligiøse race.

====Oprindelse====
Legenden fortæller, at Fisgur var en [[shaman]], som var større og stærkere end nogen anden goblin på [[Niraham]]. Man siger, at Fisgur havde opnået denne størrelse og styrke ved at spise alt, hvad han kunne komme i nærheden af, og fordi hans krop fik så megen næring, voksede shamanen og blev lige så høj og kraftfuld som en [[ork]].

En dag fandt Fisgur så en død dæmon, som han åd hel. Da optog Fisgur dæmonens kræfter og blev selv til et guddommeligt væsen, og da de gamle medlemmer af hans stamme spredte dette ord til resten af [[Vildmarken|Vildmarkens]] og [[Rustbjergene|Rustbjergenes]] gobliner, begyndte flere af dem at tilbede Fisgur som en gud, og at leve efter hans eksempel.

====Fisgurs kirke====
Fisgur har ikke nogen samlet kirke. Hans tilbedere har er forsamlingspunkt ved en sø i Rustbjergene, men der er hverken noget interne hierarki eller særlig samling på Fisgurs gejstlighed. Dens medlemmers rang udregnes ud fra, hvor nært forkynderen står Fisgur selv og hvor mange af hans kræfter, personen har adgang til.

Man siger om Fisgur, at han er gode venner med [[Gorrum]], orkernes påståede skabergud, og at de to har kæmpet side om side flere gange; Gorrum med den samme brutale stupiditet som lader til at kendetegne alle orker, og Fisgur med den kløgt og snilde som er goblinernes stærkeste våben. Derfor samarbejder Fisgurgoblinerne også gerne med orkerne, selvom det måske mere har noget at gøre med, at de andre gobliner jager dem konstant, efter en Fisgurgoblins forsøg på at æde langnæsernes Kong [[Skrotum]].

====Guderige====
Da det gik op for Fisgur, at hans nye status var som guddom, skabte han med sine mørke kræfter et stort rige, hvor hans tilbederes sjæle kunne leve videre efter deres kroppes død.

Han skabte det på et sted bestående af en stor granskov med spredte byer rundt omkring i landskabet, og rigeligt med kroer og kamppladser inde i selve byerne. I skovene lurer ondskaben bag hvert et træ, og skingre stemmer giver genlyd imellem stammerne, hvor de påkalder dæmoniske kræfter og får den mørke magi til at summe i luften. Lugten af død og forrådnelse hænger tæt i luften, og uhyggevækkende skygger farer fra træ til træ, hvor de gemmer sig og holder et evigt årvågent øje med skovens andre indbyggere.

I midten af riget skulle der eftersigende endvidere ligger en gigantisk slette, hvor Fisgur fra tid til anden beordrer sine tilhængere fra det vestlige og det østlige verdenshjørne at mødes og udkæmpe en vældig kamp til ære for ham. Angiveligt skulle de goboer som (igen) lader livet for at adsprede Fisgur, få chancen for at blive sendt tilbage til Niraham for at tildrage sig flere våbenfærdigheder, inden de igen kan komme til ham og vise deres nye underholdningsværdi.

På den anden siden, så bliver de som ikke dør men som blot falder, og altså ikke engang vil engagere sig så helhjertet i kampen, at de dør, sendt til Fisgur ved slagets afslutning, hvor den mægtige goblin piner dem i mange timer, indtil de lærer at lægge hjerte og sjæl i hver eneste handling, som de udfører for ham.