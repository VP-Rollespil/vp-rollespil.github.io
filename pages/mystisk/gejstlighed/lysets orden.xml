<title>Lysets Orden</title>
<author>Laura Holmegaard</author>
<timestamp>2010-05-31T11:08:05Z</timestamp>
<text>&apos;&apos;&apos;Lysets Orden&apos;&apos;&apos; er en hemmelig fraktion indenfor lysets guders kirker, som er dedikeret til bekæmpelsen af først og fremmest [[udøde]] og sort [[magi]]. Dens mål er et fredeligt og harmonisk [[Niraham]], hvor alle er lige, hvilket broderskabet er overbevist om først kan opnås, når al mørk magi er blevet bortrenset fra pladen. Ordenen har intet principielt imod [[sortblodsvæsen|sortblodsvæsener]].

Lysets Orden har et tæt samarbejde med både [[Mørketvinger|Mørketvingerne]] og [[Nimars Inkvisition]], da de tre fraktioners formål i og for sig er det samme. Oftest forveksles medlemmer af Lysets orden med enten Mørketvingerne eller almene [[præst|præster]], når de deltager i åben kamp, hvilket passer Lysets Orden fint. Broderskabets hemmeligholdelse gør det nemlig til en langt større trussel mod [[dødemaner|dødemanere]] og dæmoniske kættere, end hvis ordenen var offentligt kendt.

Overhovedet for Lysets Orden er Fader [[Semian]] af [[Nimar]], som ligeledes har stiftet organisationen omkring [[Dommedag]].</text>
<copyright>Lysets Orden</copyright>
