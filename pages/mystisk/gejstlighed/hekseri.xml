<title>Hekseri</title>
<author>Laura Holmegaard</author>
<timestamp>2014-09-21T12:01:52Z</timestamp>
<text>&apos;&apos;&apos;Hekseri&apos;&apos;&apos; er udøvelsen af [[magi]], som stammer fra en eller flere [[Skygge|Skygger]].

Alle kirker i [[Niraham]] har forbud imod hekseri, og det samme gør sig gældende for næsten alle offentlige ordener. Hekseri er de fleste steder strafbart med døden, men afhængig af hvilken kirke heksen bliver pågrebet af, har kætteren nogle gange mulighed for at redde livet ved at lade sig omvende til [[guderne|gudernes]] tro og opgive sin Skygge.

Det eneste land, som åbenlyst anerkender hekseri og sågar betragter det som en hellig form for magi, er [[Traegonn Sletten]], men også i [[Rustbjergene]] findes der formodentlig flere hekse end i nogen anden nation, da [[goblin|goblinernes]] gudløshed er legendarisk.</text>
<copyright>Hekseri</copyright>
