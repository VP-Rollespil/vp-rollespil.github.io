<title>Den Store Skildpadde</title>
<author>Laura Holmegaard</author>
<timestamp>2010-10-03T15:11:34Z</timestamp>
<text>&apos;&apos;&apos;Den Store Skildpadde&apos;&apos;&apos; er en af [[kamirraner|kamirranernes]] to guddomme, hvis mage er [[Den Hvide Havørn]].

I år 475 [[e.J.]] udbrød der pest langs [[Kamirr|Kamirrs]] bred, og nomadefolket, som rejste langs søens bred, frygtede, at deres stamme skulle uddø. Da kravlede Den Store Skildpadde op på Kamirrs bred, og hun bød stammefolket at klatre op på sin ryg, hvor de kunne leve i sikkerhed for den smitsomme pest langt ude på vandet. Halvdelen af nomaderne tog imod tilbuddet og drog ud på Kamirr, mens den anden fornægtede Den Store Skildpadde og blev på land.

Skildpadden svømmede ud til en ø i midten, som hun havde skabt var at skubbe mudder og klipper fra havbunden sammen, og der satte hun kamirranerne i land. Her var folket i sikkerhed for pesten, men snart begyndte de at sulte. Da kom Den Hvide Havørn til dem, og han gav kamirranerne fisk og havfugle at spise, så ham hyldede de også for deres frelse.

Den Store Skildpadde vendte atter tilbage til øen, og med sig havde hun sine døde børns skjolde, som kamirranerne kunne lave til både. Den Hvide Havørn gav dem fjer fra sine mægtige vinger, og kamirranerne brugte dem som sejl. Nu, hvor der havde både, lærte Skildpadden og Havørnene folket at fiske og at fange fugle, så det kunne forsøge sig selv ude på Kamirr, og efterhånden som kamirranerne blev flere, måtte de hente tømmer og linned fra fastlandet, så de kunne bygge flere både.

Siden har kamirranerne tilbedt Den Store Skildpadde og Den Hvide Havørn.</text>
<copyright>Den Store Skildpadde</copyright>
