{{title:Totemdruide}}
{{author:Laura Holmegaard}}
{{timestamp:2010-08-09T09:13:51Z}}
{{copyright:Totemdruide}}
En '''totemdruide''' er en [[druide]], som har ladet sin krop gå permanent i ét med et aspekt af naturen, f.eks. et af [[elementerne]] eller et bestemt dyr.

Totemdruider har altid meget stærkere kontakt til deres [[totem]], men de mister også ofte noget af deres fornemmelse for deres totems modpart. Det er også ofte mere vanskeligt at dræbe en totemdruide, end det er at slå en totemløs tjener af naturen ihjel, for totemdruiden trækker kræfter ikke blot fra naturen, men også fra sin personlige symbiot.

Det er forbudt ved [[eislonsk]] lov for elviske druider at tage et totem. Grunden hertil er, at [[elver|elverne]] betragter det som ophøjet blasfemi imod [[guderne]] at ændre på deres skaberværk på denne måde, og som følge heraf er alle totemdruider af elvisk blod udstødt fra elvernes samfund og riger.

Derudover er totemdruider frygtet af selv deres meddruider, da deres forbindelse til deres specifikke aspekt af naturen er så stærk, at druiden ikke altid selv kan kontrollere sit totems impulser. Druider med rovdyrets totem er kendt for at gå fuldstændig amok og te sig som vilde dyr, hvis de bliver sårede eller trængt op i en krog, mens især folk med ildens totem er skyet af deres egne, da ilden er det mest destruktive af alle [[elementerne]] og lige så vel kan fortære en hel skov, som den kan jage en flok skovhuggere bort.