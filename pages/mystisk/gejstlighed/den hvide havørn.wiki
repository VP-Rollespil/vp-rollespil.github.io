{{title:Den Hvide Havørn}}
{{author:Laura Holmegaard}}
{{timestamp:2010-01-13T13:05:48Z}}
{{copyright:Den Hvide Havørn}}
'''Den Hvide Havørn''' er en af [[kamirraner|kamirranernes]] to guddomme, hvis mage er [[Den Store Skildpadde]].

I år 475 [[e.J.]], hvor Skildpadden havde bragt kamirranerne i sikkerhed for pesten ved at sætte dem ud på en ø i [[Kamirr]], var det Den Hvide Havørn, som bragte det sultende folk mad i form af fisk og havdyr. Da kamirranerne var mætte, bragte Den Store Skildpadde dem skjoldene fra hendes afdøde børn, som kamirranerne kunne lave til både og Den Hvide Havørn gav dem fjer fra sine mægtige vinger, som kamirranerne kunne bruge til sejl. Dernæst lærte Havørnen og hans mage folket at fiske og jage, så det kunne forsørge sig selv.

Siden har kamirranerne tilbedt Den Hvide Havørn og Den Store Skildpadde, og det betragtes som et heldigt varsel blandt kamirranerne, hvis man finder en ørnefjer i vandet eller på skibet.