<title>Guddommelig beskytter</title>
<author>Laura Holmegaard</author>
<timestamp>2011-01-16T08:25:41Z</timestamp>
<text>En &apos;&apos;&apos;guddommelig beskytter&apos;&apos;&apos; er en [[golem]] skabt af sten, som er blevet animeret af en [[gejstlig]].

====Oprindelse====
Det siges, at det var [[Jarco]], der som den første skabte en guddommelig beskytter, naturligvis efter anvisninger fra [[Djorka]] selv. Profeten brugte efter sigende denne første jordgolem som livvagt, da han gjorde sit indtog på [[Højsletten]] og skulle fordrive de [[kætter|kættere]] i området, som ikke lod sig omvende ved synet af gudernes mirakler.

====Skabelse====
For at skabe en guddommelig beskytter, skal en statue først hugges ud af sten, mens bønner og salmer messes over den under hele arbejdet. Værktøjet, som bruges til at forme stenen, skal ligeledes være velsignet og bære symbolet for den guddom, som skal animere golemmen.

Op langs statuens arme og ridses der mønstre med guddommens symboler ind i stenen, og i golemmens pande hugges et stort gudesymbol. Dette symbol tegnes op med præstens eget blod, således at golemmen kan få liv, og i al den tid, hvor dette arbejde står for sig, skal bønnerne fortsætte uafbrudt.

Da vil præstens guddom, hvis denne har fundet sine tjeneres arbejde værdigt, lade statuen få liv, så længe som guden bedømmer, at det er nødvendigt.

====Anvendelse====
Guddommelige beskyttere aktiveres kun i krisetider, men mange katedraler har flere af disse konstruktioner stående i kælderen, så de kan vækkes til live med kort varsel, hvis templet bliver angrebet. Som regel vil [[gejstlig]]heden hellere forlade sig på deres levende medlemmer, for en guddommelig beskytter er måske nok nærmest uforgængelig og uhyre stærk, men den er både langsom og kun delvist bevidst.

Golemmen adlyder sin skabers ordrer til punkt og prikke, men den kan ikke bevæge sig særligt hurtigt, og selvom den instinktivt vil forsøge at beskytte sin skaber efter bedste evne, er den ikke specielt overvågen eller intelligent.</text>
<copyright>Guddommelig beskytter</copyright>
