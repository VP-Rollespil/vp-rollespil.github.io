{{title:Shaman}}
{{author:Laura Holmegaard}}
{{timestamp:2011-01-20T15:45:48Z}}
{{copyright:Shaman}}
En '''shaman''' er en person, som er i stand til at se [[ånd|ånder]] og som bringer dem ofringer i bytte for en del af åndens [[magi]] i gave.

====Åndegaver====
Alle [[sjæl|sjæle]], deriblandt [[ånd|ånder]], består af en uhyrlig mængde [[mana]].

Ånder er i stand til midlertidigt at overføre noget af den mana, som deres sjæl består af, til en shaman. En sjæl har i sig selv et uendeligt potentiale, og derfor kan ånden i teorien give shamanen en hvilken som helst gave lige fra evnen til at trække vejret under vand til at kunne kaste [[Flammehav]], men da ånden kun er fokuseret på visse ting, giver den shamanen evner, som passer til det, som ånden fokuserer på. F.eks. kunne en ånd, som var død af hjertesorg godt give sin shaman evnen til at kaste [[Destruktion]], men sjælen er så fokuseret på sorgen og kærligheden, at den i stedet giver [[Form følelser]] [sorg] eller lignende gaver.

Shamaner benytter sig på denne måde af mana, og deres praksis er derfor tilladt ifølge [[Magiens Cirkels vedtægter]].

====Shamaner og religion====
Shamaner bliver til gengæld fordømt af de fleste samfund, idet deres dyrkelse af ånderne som en nær-guddommelig kraft er kætteri i følge [[guderne|gudernes]] kirker. Ydermere gør shamaner sig let til kriminelle, når de efterkommer deres ånders ønsker, for nogle ånder kræver blodofre i form af levende folk, og almindeligvis siger en shaman ikke nej til sin ånd, hvis han eller hun kan undgå det.

Der findes dog også undtagelser for denne regel. Hos [[traegonner|traegonnerne]] på [[Traegonn Sletten]] betragtes shamaner på samme måde som [[præst|præster]] hos gudetro folk, idet de har kontakt til traegonnernes forfædre, som de tilbeder som guder. Også blandt [[grønhud|grønhuderne]] i [[Rustbjergene]] er shamaner fuldt ud accepteret, skønt de ikke fungerer som decideret spirituelle overhoveder for hverken [[ork|orkernes]] eller [[goblin|goblinernes]] folk, men blot som nogle af de bedste [[magiker|magikere]], som grønhuderne kan frembringe.

====Enklaver====
Selvom de for det meste er hemmelige, har shamanerne også deres egne ordener, hvor de samles om fælles mål. Nogle [[enklave|enklaver]] har faktisk til formål at løse ånderne fra [[Niraham]], skønt de ofte ønsker at gøre dette så nænsomt som muligt, og ikke ligesom kirkerne fordrive ånderne med magt og magi. Altså er det ikke altid et ensomt eller egoistisk hverv at være shaman.