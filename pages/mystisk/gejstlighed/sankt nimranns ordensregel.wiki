{{title:Sankt Nimranns Ordensregel}}
{{author:Laura Holmegaard}}
{{timestamp:2011-01-23T09:44:08Z}}
{{copyright:Sankt Nimranns Ordensregel}}
'''Sankt Nimranns Ordensregel''' er det [[kodeks]], som riddere af Sankt Nimranns Orden sværger at følge som en del af deres optagelse i broderskabet. Brud på reglen straffes med øjeblikkelig bortvisning fra ordenen.

====Sankt Nimranns Regel====
Frygt hverken døden, smerte eller tab, kun Herren [[Nimar|Nimars]] misbilligelse og at bringe skam over hans navn, dit eget eller din ordens.

Gør aldrig forskel på mand og kvinde, thi de er begge skabt af Herren Nimars hånd og er derfor lige i [[Skaberen|Skaberens]] øjne på både godt og ondt.

Tøv, før du trækker dit sværd, men har du først trukket det, så tøv da ikke mere.

Bed aldrig en anden dødelig om dit liv, thi det tilhører Herren Nimar, og kun han har råderet over det.

Værn altid om hvad der er rent og godt.

Vær de svages beskytter, de syges ven og de fattiges velgører, thi de lidende nyder Herren Nimars evige bevågenhed.

Tøv, før du taler, men tal derefter fra hjertet uden frygt.