{{title:Aferheims hierarki}}
{{author:Laura Holmegaard}}
{{timestamp:2009-09-19T08:46:14Z}}
{{copyright:Aferheims hierarki}}
I hvert [[guderige]] hersker der sin egen rangorden, som er bestemt af den gud, som regerer riget. Nogle guder sætter deres mest trofaste afdøde tilbedere til at kommandere over andre af guddommens udødelige tjenere, mens atter andre ikke lader deres tilbederes [[sjæl|sjæle]] engagere sig særlig meget i guderigets arbejdsopgaver.

Hver gud eller gudinde er den øverste instans i sit eget guderige.
Under guden står hans eller hendes [[ærkeengel|ærkeengle]], som engang var dødelige. Efter deres bortgang er de dog blevet ophøjet til guddommelige væsener, og de har kommandoen over [[engel|englene]].
Englene leder og fordeler det arbejde, som [[mirner|mirnerne]] udfører. De blev skabt samtidig med mirnerne, men sidenhen blev de selv underlagt ærkeenglene.
Mirnerne er [[guderne|gudernes]] arbejdere, men det er ikke kun i [[Aferheim]], at de udfører deres pligter. Nogle er udstationeret på [[Niraham]] permanent, mens atter andre kun bliver sendt derned, når deres gud eksempelvis byder dem at hjælpe en stærkt troende.
Sjælene af de, som i livet tjente en bestemt gud, har intet at sige over Aferheims guddommelige skabninger, men nogle af dem bliver som bekendt selv gjort guddommelige for deres trofasthed.