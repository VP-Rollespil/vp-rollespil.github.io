{{title:Lygtemand}}
{{author:Laura Holmegaard}}
{{timestamp:2011-01-22T11:52:31Z}}
{{copyright:Lygtemand}}
En '''lygtemand''' er en af [[Nimar|Nimars]] faldne [[mirner|mirnere]].

====Udseende og egenskaber====
En lygtemand fremstår ofte kun som et dansende lys i mørket, men når den selv ønsker det, kan lygtemanden også tage en menneskelig skikkelse på samme måde som et [[lysvæsen]]. Denne fysiske form ligner et dødt menneske indhyllet i mørke rober.

Lygtemænd er kendt og frygtede i mange kulturer, især de nordlige, fordi de lokker folk væk fra vejen om natten med deres lys og leder dem ud i moser eller sumpe, hvor de stakkels ofre for det meste ender i et mosehul, hvor de omkommer. Lygtemænd lever af deres ofres frygt, så jo længere tid et væsen kæmper fortvivlet for at undslippe druknedøden i mosehullet, desto mere livsenergi får lygtemændene ud af vedkommende.

Lygtemænd er også i stand til at få deres ofre til at gennemleve deres værste frygt, og de gør især brug af denne evne, når en person sidder hjælpeløst fast i dyndet. Lygtemænd lever for at skræmme folk ihjel, ikke for bare at gøre dem forskrækkede.

====Levesteder====
Lygtemænd holder ofte til i moser og på heder med dyndhuller, hvor de søger at lokke folk ud i den sikre død ved hjælp af deres stemmer og lys, men generelt kan de findes på de fleste mørke steder, også i skove og i [[Underverdenen]].

Heldigvis bliver de usynlige for det menneskelige øje om dagen, og følgelig kan de heller ikke påvirke deres omgivelser på nogen måde på den tid. Derfor lærer mange nordiske børn, at de aldrig må gå alene hjem over heden om aftenen eller natten, og hvis de ser lys i det fjerne, skal de ignorere dem og blive på stien.

====Se også====
*[[Lysvæsen]]
*[[Mirner]]
*[[Nimar]]