<title>Den Gule Roses Orden</title>
<author>Laura Holmegaard</author>
<timestamp>2010-01-03T14:16:33Z</timestamp>
<text>&apos;&apos;&apos;Den Gule Roses Orden&apos;&apos;&apos; er en munkeorden helliget [[Dilarna]]. Den blev stiftet umiddelbart efter [[Dommedag]] af [[Smertens Frue|Smertens Frues]] første [[profet]], [[Sankt Almo af Aesos]]. Ordenens medlemmer kaldes både for [[almotinerne]] eller brødrene af Den Gule Roses Orden. Der findes ingen tilsvarende nonneorden stiftet af Sankt Almo eller efter hans [[Sankt Almos Regel|Regel]].

Broderskabet er en hospitalsorden, hvis kendskab til medicin og lægekundskab er enormt, især hvad angår infektioner og pest. Dens medlemmer er dedikeret til at lindre al smerte på [[Niraham]] ud fra en overbevisning om, at Dilarnas værk ikke er at påføre smerte og sygdom, men derimod at dulme dem, en radikalt anderledes tolkning af gudinden end den, som [[Dilarnasortelver|Dilarnasortelverne]] følger.

Den Gule Roses Orden er ikke desto mindre blevet udsat for massiv kritik af mange forskellige parter i tiden løb, først og fremmest fordi dens medlemmer praktiserer selvpineri ud fra en tro på, at mængden af smerte på Niraham er konstant, og at almotinerne ved at plage sig selv aflaster andre lidende individer på pladen.

Broderskabet er den største munkeorden dedikeret til Dilarna, men dens klostre er få, idet tilbedelsen af Dilarna som en primær guddom er meget begrænset iblandt alle andre folkeslag end [[sortelver|sortelvernes]]. De tre største og mest berømte almotiner-klostre er [[Sankt Almos Kloster]] i [[Aesos]], [[Etos]]; [[Sankt Jonas&apos; Kloster]] i [[Eirian]], [[Paravien]] og [[Sankt Philips Kloster]] i [[Kongebyen]], [[Midtriget]].</text>
<copyright>Den Gule Roses Orden</copyright>
