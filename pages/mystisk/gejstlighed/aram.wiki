{{title:Aram}}
{{author:Jesper Kristiansen}}
{{timestamp:2011-02-15T17:11:50Z}}
{{copyright:Aram}}
<table border=1 cellpadding=2 cellspacing=0 align=right style="margin-left:1em">
<tr valign=top><td style="background:#efefef;" colspan=2 align=center>[[Aram]]
<tr valign=top><td style="background:#efefef;" colspan=2 align=center>[[Fil:Aram.jpg|thumb]]
<tr valign=top><td>'''Benævnelse(r)'''<td>[[Handlens Herre]]
[[Møntens Mester]]
<tr valign=top><td>''' Gruppetilhør'''<td>[[guderne|De Ti Sande guder]]
<tr valign=top><td>''' Guderige'''<td>Intet
<tr valign=top><td>'''Tilbedere'''<td>[[Menneske|Mennesker]]
<tr valign=top><td>'''Domæne(r)'''<td>Handel, spil, egen vinding
<tr valign=top><td>'''[[Mirner]]'''<td>[[Minotaur]]
</table>

'''Aram''' er en utilregnelig gud, ærgerrig, misundelig og smålig, og mennesket er skabt i hans billede

Aram bliver tilbedt både i templer og klostre, men også igennem handel, fest og spil af enhver art.

====Tilbedere====
Arams tilbeder er typisk handlende og spillefugle, men mange [[menneske|mennesker]] retter i al almindelighed en bøn til ham, da han siges at hjælpe til egen vinding, hvilket appellere til mange folk.

====Familieforhold====
Aram er den yngste af [[guderne|de Ti Sande guder]]. [[Fanabina]] er hans moder, og [[Gasnian]] er hans fader. Aram lader til at have arvet lige dele egenskaber fra sine forældre, da han er blevet forudseende som sin far og snu som sin mor, mens han ligeledes lader til at have Fanabinas mangel på samvittighed.

====Arams kirke====
Arams ypperstepræst er mennesket [[Raeqar]], og i sin guddommelig herres navn har Raeqar siden år 3 e.D. ført hellig krig imod Giraks kirke og tilbedere. Grundene hertil er, at Girak har overtaget mange af Arams tilbedere, som har følt det mere betryggende at følge en guddom som giver lyd fra sig, end en som er tavs. Desuden har Giraks præsteskab den frækhed at påstå, at Aram er blevet til Giraks [[ærkeengel]], hvilket er en fornærmelse uden lige.

Arams hovedtempel er [[Handlens Hus]] på [[Højsletten]].

====Ikonografi====
De to terninger er et af de oftest brugte symboler for Aram, der som bekendt er heldets guddom. Summen af øjnene giver desuden altid ti, selvom det præcise antal øjne på hver terning kan variere. Dette er en hyldest til Aram som den tiende fødte gud i [[Aferheim]].

Vægten med lodder i den ene side og guldstykker i den anden er også et kendt symbol for Aram, som ikke bør forveksles med [[Arl|Arls]] tomme og fuldstændig afbalancerede vægt. Arams vægt repræsenterer byttehandel og er langtfra altid afstemt, da den ene part oftest vil få mere ud af en forretning end den anden, især hvis kun den ene af dem har Aram på sin side.

Arams udvalgte tjener, [[Aram og hunden|hunden]], afbilledes desuden ofte ved hans side, når Aram repræsenteres som statue, maleri, broderi eller relief.

====[[Buranias tavle|Buranias tavler]]====
Det var Aram der i misundelse stjal Buranias tavler, knuste dem, og gemte dem i Niraham, og dermed forårsagede at Dødsrigets Porte var lukket i mange år, til stor sorg og pinsel for folket på Niraham.