{{title:Gudeforkynder}}
{{author:Laura Holmegaard}}
{{timestamp:2009-09-19T18:11:54Z}}
{{copyright:Gudeforkynder}}
En '''gudeforkynder''' er en [[præst]] eller [[præstinde]], som har helliget sin [[sjæl]] til ikke blot én gud, men til samtlige medlemmer af [[den elviske panteon]]. Disse gejstlige er i stand til at påkalde sig alle de elviske guders kræfter, også de guder som ellers er tavse, og de er meget respekterede medlemmer af det elviske samfund.

Gudeforkyndere er ikke udbredte, men især i [[Vetas]] og [[Eislon]] er det muligt at finde præster, som således har knyttet bånd til alle elvernes højt ærede guddomme. Disse forkyndere har intet generelt kendetegn og er ikke medlemmer af en fælles orden, men de kendes for de meste på de mange forskellige gudetegn, som de bærer på deres person, og først og fremmest på evnen til at trække på samtlige syv guders kræfter.

Efter [[Dommedag]] har gudeforkynderne fået en endnu større rolle i det elviske samfund, eftersom de er den definitive bekræftelse på, at elvernes håb om, at [[Rina]], [[Sissianna]] og [[Burania]] engang vil vende tilbage til det elviske folk, vil blive virkeliggjort.