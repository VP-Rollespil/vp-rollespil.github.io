{{title:Livets Vogtere}}
{{author:Laura Holmegaard}}
{{timestamp:2010-01-08T07:59:44Z}}
{{copyright:Livets Vogtere}}
'''Livets Vogtere''' var den første menneskelige orden på [[Niraham]], som blev stiftet i dedikation til [[Nimar]]. Den blev oprettet af [[præst|præsten]] [[Hans-Emil]], som var en af [[Jarco|Jarcos]] disciple (om end ikke en af de første otte). Ordnene blev tilintetgjort for mere end 1,400 år siden, og er derfor i dag næsten kun kendt af lærde forkyndere af Nimar, som har studeret de gamle skrifter.

Livets Vogtere blev udslettet ved Slaget ved [[Halvmånens Kløft]], hvor Nimars første tempel lå bygget. Gudinden [[Fanabina]] havde set, hvor hengivne disse [[menneske|mennesker]] var overfor [[Skaberen]], og i sin misundelse beordrede hun sine tjenere til at tilintetgøre ordenen. Foruden at dræbe hvert evig eneste medlem af Livets Vogtere, forbandede Fanabinas præster også dem alle til hobe, således at de i alle dage fremover måtte vandre i ørkenen som udødelige skabninger, hvis lidelser aldrig vil få ende.

Hans-Emil, som af alle ordensbrødrene var den, som var mest trofast overfor [[den Hvide Herre]], blev efter 101 års pinsel ophøjet til [[ærkeengel]] af Nimar, men hans faldne ordensbrødrer vandrer stadig omkring i den ørken, under hvis sand Nimars første tempel ligger begravet.