{{title:Sortelvernes gejstlige hierarki}}
{{author:Laura Holmegaard}}
{{timestamp:2009-09-19T19:17:43Z}}
{{copyright:Sortelvernes gejstlige hierarki}}
[[Sortelver|Sortelverne]] har et interent gejstligt hierarki, som er meget forskelligt fra de [[menneske]]lige og [[elver|elviske kirker]] på overfladen.
En af grundene hertil er, at det for sortelviske mænd kun er muligt at opnå en rang indenfor kirken svarende til [[præst]]. Alle titler herover i hierarkiet er forbeholdt kvinderne, som er [[Fanabina|Fanabinas]] yndlingsbørn.

[[Fanabina|Fanabinas kirke]] og [[Dilarna|Dilarnas kirke]] er de eneste to store trosretninger i [[Underverdenen]]. Derudover tilbeder nogle få stykker også [[Phlarn]], [[Tara]], [[Gasnian]] og [[Girak]], men de er ikke mange. Deres rangorden fungerer dog på samme måde som de to andre kirkers.

Det øverste overhoved for kirken, er gudindens mest elskede forkynder, altså enten [[Fanabinas Udvalgte]] eller [[Dilarnas Udvalgte]].
Ligegyldigt hvem man er i det sortelviske samfund, må man vise den allerstørste og mest underdanige respekt for denne kvinde, som har adgang til nogle af de mægtigste [[mirakel|mirakler]], som guderne giver deres tjenere, og som desuden har bevist deres kløgt og styrke gang på gang.

Titlen som [[ypperstepræstinde (sortelvisk)|ypperstepræstinde]] er ikke den samme i Underverdenen, som på overfladen. En sortelvisk forkynder får denne titel, hvis hun er et medlem af en bys råd. Denne rang er altså reserveret for [[husfrue|husfruer]].

Som [[højestepræstinde]] er man et lokalt overhoved for en kirke. Der findes kun en håndfuld af disse i hver sortelvisk by, for templet skal have en vis størrelse, før ypperstepræstinderne anerkender dets overhovede som en højestepræstinde og giver hende denne titel.

En [[højpræstinde (sortelvisk)|højpræstinde]] blandt sortelverne, er det religiøse overhoved i et hus. Denne titel besiddes af de fleste husfruer, for omtrent 95 % af dem er præstinder.

En [[præstinde]] eller [[præst]] er en uddannet forkynder af sin guds ord, og dette er den højeste titel, som en mand kan opnå indenfor sortelvernes gejstlige rangsystem.

Den lavest rangerende forkynder er en [[novice]]. Denne sortelver har muligvis ikke engang aflagt sin hellige ed endnu, men er ikke desto mindre i færd med at blive lært op i sin gudindes tro.

I både [[Etika]] og [[Ny Etika]] er det en gældende lov, at enhver gejstlig af en anden kirke end Fanabinas (i Etika) eller Dilarnas (i Ny Etika) står under selv en novice i titel.

Også [[paladin|paladinerne]] har deres eget hierarki, og blandt de hellige krigere kan selv mændene opnå den højeste rang, for enhver paladin står alligevel under selv den svageste præstinde i rang.

Den øverste titel en paladin kan opnå, er [[karnefix]]. En karnefix er leder af en del af [[Fanabinas Inkvisition]] eller [[Dilarnas Inkvisition]] og det strategiske overhovede i krigstider, hvor kirken engagerer sig (hvilket den gør under ethvert stort angreb, som Underverdenen retter imod sine fjender).

Dernæst kommer titlen som [[kardinal]]. Denne person behøver ikke nødvendigvis at have en krigsfunktion, men kan sagtens have et rent administrativt arbejde. Hun eller han leder en af inkvisitionens delinger.

En almindelig paladin er næsten nedest på rangstigen indenfor den sortelviske kirke.

Den absolutte bundskaber i hierarkiet er en [[akolyt (sortelvisk)|akolyt]]. Denne person er endnu ikke blevet en guddommelig vasal, men er under oplæring som paladin.