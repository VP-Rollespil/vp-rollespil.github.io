<title>Kultist</title>
<author>Laura Holmegaard</author>
<timestamp>2010-08-27T06:36:31Z</timestamp>
<text>&apos;&apos;&apos;Kultist&apos;&apos;&apos; er en betegnelse for en person, som forkynder en ikke-guddommelig entitet, som om den var en guddom. Siden [[Dommedag]] er betegnelsen også blevet brugt til at definere [[præst|præster]] og [[præstinde|præstinder]], som forkynder guddomme, der betragtes som fraværende eller døde.

Når betegnelsen &quot;kultist&quot; bliver brugt om en forkynder af en af [[de Ti Sande guder]], betragtes den som en overordentlig fornærmelse imod prædikanten, fordi den derved sætter en glødende gudetro i samme bås som [[kættere]], der tilbeder naturfænomener, afguder og dyr. Desuden er der langt fra enighed om, hvilke af [[guderne]] som er døde, og hvilke der stadig lever, hvorved det kan skabe megen splid, hvis f.eks. en [[Sissianna]]præst bliver betegnet som en kultist.

Der har været mange spekulationer omkring kilden til de gudetro kultisters kræfter, men de forsvundne guders kirker og deres allierede er kommet frem til den sandsynlige forklaring, at forkynderen vitterligt får kontakt til sin sovende guddom, men at envejskommunikationen gør det svært for præsten altid at opnå adgang til præcis de [[bøn]]ner, som han ønsker at kaste. Halvdelen af tiden får forkynderen derfor tildelt de magiske egenskaber, som han beder sin guddom om, og den anden halvdel strømmer tilfældig [[magi]] ned til forkynderen, skønt magien selvfølgelig stadig er af den art, som guddommen normalt tildeler sine tjenere.

De mest kendte kultister stammer fra [[Den Levende Stens Kult]] fra [[Zara&apos;bash]].</text>
<copyright>Kultist</copyright>
