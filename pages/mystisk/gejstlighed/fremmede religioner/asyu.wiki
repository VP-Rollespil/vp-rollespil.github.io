{{title:Asyu}}
{{author:Laura Holmegaard}}
{{timestamp:2011-01-23T21:04:28Z}}
{{copyright:Asyu}}
'''Asyu''' er en kvælerslange og Krybdyrenes Ånd ifølge den mukaianske åndetro. Hun førte drengen [[Musha]] til den tredje stamme, som siden kom til [[Tempelbyen]]. Den blev opkaldt [[Asyu (kaste)|Asyu]] efter hende.

Asyu står for tålmodighed og snilde. Hun anråbes for at lære at se tiden an og for at kunne skjule sig for de mange farer, som lurer i [[Mukai]]. Den, som har Asyus gunst, kan løbe lydløst gennem junglen uden at bevæge så meget som et blad, men den, der brager igennem underskoven og skræmmer fuglene i trækronerne op, bringer skam over Asyus godhed overfor [[menneske|menneskerne]].