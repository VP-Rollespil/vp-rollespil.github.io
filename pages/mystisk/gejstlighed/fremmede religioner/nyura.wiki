{{title:Nyura}}
{{author:Laura Holmegaard}}
{{timestamp:2011-01-23T20:34:30Z}}
{{copyright:Nyura}}
'''Nyura''' er en tukan og Fuglenes Ånd ifølge den mukaianske åndetro. Hun byggede sin rede i verdenstræet [[Guya]] i tidernes morgen, og her fandt [[Den Ældste]] fra [[Det Første Folk]] den frugt, hvorfra de to første mennesker, [[Nua'mu og Tuiga|Nua'mu og Tuigas]], frø faldt og spirede. Det var også hende, som førte drengen [[Mashu]] til den første anden menneskestamme ud over [[Kiyu mua Guya]]: [[Nyura (kaste)|Nyurai]], som er opkaldt efter Nyura selv.

Nyura står for rådgivning og vejledning. Det er hende, som man skal spørge om hjælp, hvis man søger noget, hvad end dette "noget" er oplysning, en god mage eller en genstand, som er blevet væk.

Fuglenes ånd er desuden [[Det Første Folk|Det Første Folks]] sendebud, og det er hende og hendes tukaner, som bringer bud fra [[menneske|menneskerne]] og videre til Folket, når [[mukaianer|mukaianerne]] er i nød. Hun kan også hjælpe menneskerne med at kommunikere med ånderne.