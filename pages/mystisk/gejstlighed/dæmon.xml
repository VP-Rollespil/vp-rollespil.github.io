<title>Dæmon</title>
<author>Laura Holmegaard</author>
<timestamp>2011-01-22T12:02:22Z</timestamp>
<text>En &apos;&apos;&apos;dæmon&apos;&apos;&apos; er en magisk skabning, som har hjemme i [[Darnhal]], og som med alle midler forsøger at modarbejde [[guderne|gudernes]] skaberværk og orden.

====Skabelse====
En dæmon er ikke skabt er [[guderne]]. De forskellige slags dæmoner er kommet til verden på mange varierende måder, men de første var selv 999 af gudernes [[mirner|mirnere]], der blev stjålet af skabningen [[Iabol]]. Denne historie betragtes dog som dybt smertefuld for guderne, og derfor er den kun udbredt blandt de mest lære [[gejstlig|gejstlige]].

Visse dæmoner er også [[menneske|mennesker]], som er blevet &quot;ophøjet&quot; til en udødelige skabninger på grund af deres tro tjeneste mod de ældre dæmoner. De kan også være gudeskabte væsener, som er blevet korrumperet af [[magi]] eller [[rall]].

====Darnhal====
Dæmoner er dog, ligesom de fleste andre skabninger, bundet til deres hjemplan, [[Darnhal]]. Da det er meget svært for en dæmon at få adgang til [[Niraham]], lader de sig i stedet nøje med at korrumpere så mange [[sjæl|sjæle]] fra pladen, som de kan, og prøver at opnå så meget magt på [[Niraham]], som overhovedet muligt igennem deres tjenere.

====Dæmonpagt====
For at opnå kontrol over deres undersåtter laver dæmoner pagter med de medlemmer af Nirahams [[racer]], som de kan få kontakt til. Dæmonerne kan dog ikke selv kontakte gudernes skabninger, så de må vente på, at de dødelige af egen fri vilje påkalder sig en dæmon og tilbyder at lave en pagt med den.

En dæmon ejer sin påkalders [[sjæl]], så snart vedkommende har sagt ja til at indgå en pagt med dæmonen. Fra da af har [[dæmonherre|dæmonherren]] fuld råderet over sjælen, men ofte får dæmonen meget mere ud af at give [[dæmonolog|dæmonologen]] opgaver og ved at kræve ofre fra ham, end den gør ved straks at æde dæmonologens sjæl.

Når en aftale er beseglet, givet dæmonen derfor sin [[dæmonolog]] magiske kræfter til at hjælpe ham med at udføre dæmonens befalinger, men alliancen imellem en dæmon og dens tjener kan være særdeles kortvarig, hvis dæmonen ikke er tilfreds med den dødeliges præstation.

====Dæmonære====
Selvom det kan være svært at tro, er en dæmon bundet af ældgammel magi til at holde alle løfter, som den giver en af sine egne tjenere. Den kan sagtens lyve overfor vedkommende, men hvis dæmonen lover personen noget, er den også nødt til at holde det.

Selvsagt huer det ikke dæmonerne, at de er nødt til at stå ved deres ord, og derfor skal man altid være meget forsigtig med sit ordvalg, når man kommunikerer med en af Darnhals beboere. For skønt dæmoner ikke må bryde deres løfter til deres [[dæmonolog|dæmonologer]], må de godt forsøge at bøje aftalens specifikke ordlyd til deres egen fordel.

====Dæmonpåkaldelse====
En dæmon kan som sagt ikke træde ind på [[Niraham]] uden videre. Den er nødt til at blive påkaldt gennem et omfattende ritual, der som regel afholdes af en af dens tro tjenere.

Fra tid til anden hænder det også dog, at fanatiske [[gejstlig|gejstlige]] forsøger at trække en dæmon ind på Niraham for at kunne udslette den, men denne taktik er både farlig og nyttesløs, for når en dæmon &quot;dør&quot; på Niraham, vender den blot tilbage til [[Darnhal]]. Afhængig af dæmonen skal den dog som regel bruge lang tid på at slikke sine sår, hvis den bliver besejret på Niraham, men det er kun muligt at dræbe en dæmon på dens hjemplan. Derudover kan man højst håbe på at såre eller forvise den fra Niraham indenfor en vis tidsramme.

====Typer====
Dæmoner kommer i mange forskellige former og afskygninger lige fra sølle, små skravl, som kan dræbes med et enkelt sværdhug, til enorme monstre, der kan smadre en solid byport med ét slag fra sin næve. Men uanset deres størrelse og styrke, hvad end denne er magisk eller fysisk, har alle dæmoner kun ét mål for øje: At ødelægge alt liv på Niraham.

De forskellige dæmoner kan groft sagt opdeles i fem kategorier afhængig af deres styrke, og hver kategori rummer adskillige typer dæmoner.

=====Dommedagsdæmon=====
En [[dommedagsdæmon]] er de første 999 dæmoner, som blev skabt i [[Aferheim]], og hvis hjerter rummer en af [[Iabol|Iabols]] tunger. De kaldes også for [[dæmonfyrste|dæmonfyrster]] eller [[dæmonfyrstinde|dæmonfyrstinder]], da det er dem, som regerer over alle andre dæmoner alene i kraft af deres styrke og kløgt.

=====Rædselsherre=====
En [[rædselsherre]] eller [[rædselsfrue|-frue]] er den næststærkeste form for dæmon. De er ikke originale dæmoner, men kan f.eks. være opstået ved, at en dødelig har stjålet en [[dommedagsdæmon|dommedagsdæmons]] styrke, eller ved at den dødelige har opnået enorm respekt fra de originale dæmoner. Alternativt kan det også være en [[dæmonolog]], som har lavet en særdeles fordelagtig pagt med en dæmonfyrste.

=====Dæmontjener=====
En [[dæmontjener]] eller [[dæmontjenerinde]] kaldes ikke ved dette navn, fordi de er svage, men simpelthen for at understrege, at de står under de større dæmoner i rang og styrke og derfor er nødt til at efterkomme deres bud.

Dæmontjenernes force er, at de har lettere ved at trænge ind på [[Niraham]] end deres overordnede, men samtidig er tilpas stærke til faktisk at kunne gøre skade på deres omgivelser.

*[[Lidérc]]
*[[Marid]]

=====Dæmonliden=====
En [[dæmonliden]] er en mindre dæmon, der oftere påkaldes af dæmonologer, der bruger den som tjener i stedet for den anden vej rundt.

Den er som regel i stand til at besætte folk og fæ, når den træder ind på [[Niraham]], og en dæmontjener kan også komme i direkte fysisk berøring med sine ofre, i modsætning til de fleste [[dæmonling|dæmonlinger]].

De fleste væsener, som bliver ophøjede til dæmoner, hører hjemme i denne kategori.

*[[Incubus]]
*[[Qarinah]]
*[[Ralldæmon]]
*[[Skygge]]
*[[Succubus]]
*[[Valdæmon]]
*[[Vætte]]

=====Dæmonling=====
En [[dæmonling]] er en mindre dæmonisk skabning, som højst kan påvirke omverdenen en smule.

Hvis en dæmonling påkaldes indenfor et korrekt optegnet [[pentagram]] og et tilhørende [[oktagram]], er den utroligt let at kontrollere. Den ynder at skabe sig, hvis den bliver holdt fast, men er også både [[dæmonolog|dæmonologer]] såvel som [[gejstlig|gejstliges]] bedste bindeled til [[Darnhal]], når de forsøger at finde ud af, hvad der foregår blandt de større dæmoner.

En dæmonling er dog tilsvarende begrænset i sine kræfter, og den kan højst påvirke sin ofre med lidt hovedpine, mareridt eller uhyggelig hvisken. Den kan heller ikke klynge sig til [[Niraham]] i mere end et par uger, før den bliver revet tilbage til [[Darnhal]].

*[[Drude]]
*[[Mare]]

====Uvilje og velvilje====
Dæmoner bliver frastødt af salt, røn(nebærtræ) og stål. [[Dæmonling|Dæmonlinger]] kan ikke krydse en barriere af salt og rønnebær generelt, hvorimod en [[dæmonliden]] kan tvinge sig selv til det, hvis den er på mission. Alle andre dæmoner bliver lige så generet af disse ting, som mennesker bliver generet af lugten af gødning, men de kan med lethed overkomme deres afsky, hvis de vil.

Dette er grunden til, at mange beboere i områder, der er særligt hærget af dæmoner, eksempelvis [[Stormshede len]] i [[Lenerne]], bærer små lykkeposer med salt og rønnebær på sig som en slags talismer imod dæmonerne.

Til gengæld har dæmoner en fælles forkærlighed for blod. Især elverblod sætter de pris på, først og fremmest fra [[højelver|højelvere]]. Også [[dværg|dværge]] har en særlig plads i dæmonerne hjerte og modtages med stor tilfredshed som ofre. Dette skyldes formodentlig gudernes store kærlighed til netop de ældste racer.</text>
<copyright>Dæmon</copyright>
