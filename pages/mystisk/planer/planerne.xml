<title>Planerne</title>
<author>Laura Holmegaard</author>
<timestamp>2014-09-20T20:56:15Z</timestamp>
<text>&apos;&apos;&apos;De ni planer&apos;&apos;&apos; er forskellige virkeligheder, der eksisterer side om side med hinanden. Normalt er grænserne mellem planerne svære men ikke umulige at overtræde, og på grund af den delvise overlapning mellem [[Niraham]] og [[åndeplanet]], kan beboere på netop disse to planer ofte opfatte og interagere med hinanden uden at skulle overskride grænsen ved hjælp af [[magi]].

==== &apos;&apos;&apos;De ni planer&apos;&apos;&apos; ====
[[Aferheim]] – [[guderne|gudernes]] hjemplan

[[Alina]] – vandets plan

[[Darnhal]] – [[dæmon|dæmonernes]] hjemplan

[[Goram]] – jordens plan

[[Niraham]] – de dødelige racers hjemplan

[[Sesherin]] – luftens plan

[[Skyggeplanet]] – [[Skygge]]rnes hjemplan

[[Ziramak]] – ildens plan

[[Åndeplanet]] – [[ånd|åndernes]] hjemplan

Nogle benævner dødsriget [[Paulun]] som et tiende plan, idet det er adskilt fra Aferheim af en uigennemtrængelig mur, som end ikke guderne selv kan gennembryde. Idet Paulun trods alt er bygget i Aferheim, modsætter det lærde flertal sig dog denne skelnen, ligesom også guderigerne skabt efter [[Dommedag]] blot betragtes som indhegnede dele af Aferheim og ikke planer i deres egen ret.

==== &apos;&apos;&apos;Bevægelse mellem planerne&apos;&apos;&apos; ====
For at rejse imellem planerne i levende live er det nødvendigt at åbne en [[portal]], der fungerer som en passage gennem de grænser, der adskiller planerne.

Det fremgår tydeligt af Nirahams hellige tekster, at guderne i det mindste bevæger sig relativt frit imellem deres hjemplan Aferheim og Niraham, hvilket kunne tænkes at skyldes det faktum, at Niraham er skabt af guderne. Det er desto mindre klart, om guderne færdes mellem de øvrige planer med lige så stor lethed og hyppighed.

Med undtagelse af guderne forekommer det at være en generel betingelse for de øvrige planers befolkning, at de ikke selv kan tiltvinge sig adgang til Niraham, men er nødt til at afvente, at en indfødt beboer skaber en portal imellem pladen og det øvrige plan, som oftest enten i form af et hidkaldelsesritual eller som et led i den dødeliges egen rejse til et fremmed plan.

Det er herudover et velkendt faktum blandt Nirahams lærde, at dæmoner ikke kan opholde sig på pladen i længere tid ad gangen, men er nødt til lejlighedsvis at vende tilbage til Darnhal. Herover vides det, at man kun kan slå en dæmon ihjel på dens hjemplan – såfremt den skades i dødbringende grad på et andet plan, mister dæmonen blot grebet om sin fysiske skikkelse og genmaterialiserer sig i Darnhal, hvor den er nødt til at komme sig i en tid, før den kan gøre rejsen mellem planerne igen hvis hidkaldt.

&lt;nowiki&gt; &lt;/nowiki&gt;Der vides langt mindre om Nirahams beboeres muligheder for at opholde sig på andre planer, hvilket i stor grad hænger sammen med, at de fleste øvrige planer er særdeles farlige eller ligefrem ubeboelige for dødelige. Det eneste plan, som minder mere eller mindre end Niraham i opbygning, er Aferheim, men da de færreste dødelige ville driste sig til at trænge sig på i gudernes domæne, er rejser hertil sjældne.

Mindste én gang gør ethvert medlem af de dødelige racer ganske vist en rejse til et andet plan, nemlig når de dør. Her er det dog kun [[sjæl|sjælen]], som farer til Aferheim – eller i sjældnere tilfælde til Darnhal, åndeplanet eller Skyggeplanet – for at tilbringe resten af evigheden i dødsriget Paulun eller i et af de [[guderige|guderiger]], som Aferheims indbyggere oprettede efter Dommedag.

==== &apos;&apos;&apos;Tempister&apos;&apos;&apos; ====
[[Troldmand|Troldmændene]], der går under betegnelsen [[tempist|tempister]] eller [[astralmager|astralmagere]], har forsket længe og grundigt i planernes opbygning og er blandt de få dødelige, som selv er i stand til at rejse imellem planerne. Siden Dommedag og det bratte fald i antallet af tempister har man blandt andet spekuleret i, om disse troldmænd skulle have søgt tilflugt på et andet plan for at undslippe det kaos og omskifteligheden i magiens vinde, som Dommedag førte med sig.

==== &apos;&apos;&apos;Se også&apos;&apos;&apos; ====
[[Aferheim]]

[[Alina]]

[[Darnhal]]

[[Goram]]

[[Niraham]]

[[Portal]]

[[Sesherin]]

[[Skyggeplanet]]

[[Tempisme]]

[[Ziramak]]

[[Åndeplanet]]</text>
<copyright>Planerne</copyright>
