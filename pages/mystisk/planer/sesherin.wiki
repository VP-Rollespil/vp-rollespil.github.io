{{title:Sesherin}}
{{author:Laura Holmegaard}}
{{timestamp:2014-09-20T21:06:00Z}}
{{copyright:Sesherin}}
<p class="MsoNormal" style="text-align:justify">'''Sesherin''' er luftens [[planerne|plan]] og udgør sammen med [[Alina]], [[Goram]] og [[Ziramak]] [[elementplanerne|de fire elementplaner]].</p>

<p class="MsoNormal" style="text-align:justify">Sesherin er i konstant bevægelse. Blide briser, vilde vinde og orkaner så kraftige, at de ville kunne flå et [[menneske]] fra hinanden på et splitsekund, sammenflettes på luftens plan med alle tænkelige vindstyrker. En [[portal]] åbnet ind til Sesherin ville være i stand til at udsende alt lige fra den luneste hvisken af et vindpust til en storm så bidende kold, at græsset for portalens fod frøs til is i samme nu, som det blev revet op med roden og blæst af sted som en byge af frosne splinter.</p>

<p class="MsoNormal" style="text-align:justify">Sesherin er formentlig det plan, hvor en uforberedt gæst fra [[Niraham]] ville kunne overleve i længst tid, forudsat at vedkommende blev ført bort af en mild vind og ikke en sønderrivende cyklon. Ikke desto mindre ville den rejsende være lige så prisgivet som i Alina og Gorams mørke eller Ziramaks blussende indre, for luft kan man ikke leve af, og portalen tilbage til gæstens hjemplan ville snart være håbløst udenfor rækkevidde, hvis da ikke personen kunne flyve.</p>
===='''Se også'''====
<p class="MsoNormal" style="text-align:justify">[[Alina]]</p>

<p class="MsoNormal" style="text-align:justify">[[Elementplanerne]]</p>

<p class="MsoNormal" style="text-align:justify">[[Goram]]</p>

<p class="MsoNormal" style="text-align:justify">[[Planerne]]</p>

<p class="MsoNormal" style="text-align:justify">[[Ziramak]]</p>