<title>Zombie</title>
<author>Laura Holmegaard</author>
<timestamp>2011-01-16T08:11:14Z</timestamp>
<text>En &apos;&apos;&apos;zombie&apos;&apos;&apos; er en [[golem]] skabt fra et lig, bedre kendt som en &quot;mindre&quot; [[udøde|udød]]. Betegnelsen &apos;&apos;zombie&apos;&apos; bruges om en kadavergolem, som stadig har kød på knoglerne: Hvis der kun er knogler tilbage, kaldes denne golem for et [[skelet]].

====Skabelse====
Zombier er golemmer, som er skabt af dødt kød. Som regel bruges der bare almindelige lig, da disse allerede besidder den skikkelse, som de fleste ønsker at skabe deres golemmer i, men nogle vælger også at bruge kød fra flere forskellige menneskelige væsener for at give deres livløse tjener et så frygtindgydende ydre som muligt.

Fælles for kødgolemmer er dog, at de ikke kan skabes af dyrekroppe. En vidt accepteret teori går på, at kun en menneskelig [[sjæl]] efterlader et aftryk af sin energi i det hylster, som den blev født i. Dette præg skulle angiveligt fungere som pejlemærke for en sjæl, som kaldes tilbage til sin krop igennem [[besværgelse|besværgelsen]] [[Genoplivning]] eller med et større ritual, og derfor kan dyr netop ikke kan vækkes fra de døde, fordi de ikke besidder dette sjælepræg. Sjæleaftrykket lader derudover også til at være et kriterium for, at et lig kan animeres som en golem eller i andre tilfælde som en [[større udøde|større udød]].

Zombier animeres og drives af ren [[den negative energi|negativ energi]]. Den negative energi er i stand til at få fæste i kroppen på grund af de rigelige mængder negativ energi, som befinder sig i et kadaver, især hvis det har fået lov til at ligge og &quot;gære&quot; lidt. Det er også netop zombiens kraftkilde, som giver den et særpræg, som jordgolemmer ikke har; nemlig lysten til at opsøge store mængder [[den positive energi|positiv energi]], eller med andre ord levende væsener, og udslette denne sin modsætning. Den øjensynlige trang til at dræbe er dog ikke et udtryk for, at en zombie har hverken instinkter eller drifter, blot at den negative energi også sætter sit præg på den skabning, som den animerer.

====Zombier og større udøde====
Netop [[større udøde]] og zombier har det til fælles, at de kategoriseres som &quot;[[udøde]]&quot;, men i realiteten burde de to ting rent videnskabeligt adskilles. En zombie er nemlig ikke i besiddelse af et [[sind]], ligesom en større udød er, og deri ligger den markante forskel imellem de to skabninger, som også er grunden til, at visse [[guderne|guder]] giver deres tjenere evnen til at animere lig, men ikke til at skabe større udøde.

====Anvendelse====
I kamp anvendes zombier gerne som soldater, da de som regel ikke kræver andre ingredienser end en masse døde kroppe, og desuden er relativt hurtige at animere i modsætning til større udøde.

Zombier fungerer ikke så godt som deciderede opvartere, selvom de selvfølgelig heller ikke kræver løn. Deres koordination er nemlig ganske dårlig, og at samme grund er synet af en løbende zombie en ekstrem sjældenhed.</text>
<copyright>Zombie</copyright>
