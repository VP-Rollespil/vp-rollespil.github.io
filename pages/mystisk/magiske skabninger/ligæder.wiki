{{title:Ligæder}}
{{author:Laura Holmegaard}}
{{timestamp:2011-01-19T13:35:04Z}}
{{copyright:Ligæder}}
En '''ligæder''' er en form for naturlig [[udøde|udød]], som opstår på steder, hvor [[magiens vinde]] har særlig stor indflydelse på omgivelserne. Ligædere er især et almindeligt syn i [[Zara'bash]]]s ørken og [[Bang Tei|Bang Teis]] bjerge til de lokales store fortrydelse. Også i visse dele af [[Underverdenen]] rejser de døde sig fra tid til anden som ligædere.

Ligædere holder ofte til på slagmarker eller kirkegårde, hvor der er rig adgang til de kadavere, som ligæderne fortærer for at få fornyet styrke. Ligesom almindelige [[zombie|zombier]] bliver ligædere nemlig tiltrukket af [[den positive energi|positiv energi]] i form af levende væsener, men de er også i stand til selv at optage [[den negative energi]] i almindelige lig i deres egen krop.

I modsætning til zombier er ligædere desuden delvist intelligente. De jager gerne i flok og angriber ikke folk, som er i stort overtal i forhold til mængden af ligædere.