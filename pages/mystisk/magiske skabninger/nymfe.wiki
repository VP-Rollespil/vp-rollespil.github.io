{{title:Nymfe}}
{{author:Laura Holmegaard}}
{{timestamp:2010-09-17T07:23:21Z}}
{{copyright:Nymfe}}
En '''nymfe''' er en legemliggørelse af et af tre af naturens elementer: Vand, plante eller bjerg. Som regel hentydes der til plantetypen, når ordet "nymfe" bruges om et af disse væsener, mens ''undine'' bruges om vandnymfer og ''gnom'' om bjergnymfer. De ligner som regel deres element, og det er flere gange sket, at især undiner og gnomer er blevet forvekslet med [[elementvæsen|elementvæsener]].

Almindelige nymfer er knyttet til de levende gevækster og lever derfor som regel i [[Eislonien]], [[Santillia]] og andre store skovområder overalt i [[Niraham]]. Undinerne lever i de fleste store floder, søer og andet ferskvand, og gnomerne holder især til i klippeområder som f.eks. [[Rustbjergene]], [[Darconien]] og [[Tharkien|Tharkiens]] grænser.


----
[[Gejstlig|Gejstlige]] og [[elver|elvere]]


Nymfer er en af den slags skabninger, der hører til [[skovvæsen|skovvæsenerne]]. De er altså nogle af [[guderne|gudinderne]] [[Sissianna]] og [[Lyane|Lyanes]] [[mirner|mirnere]], men som regel er det kun [[elver|elvere]] og uddannede gejstlige, der er klar over dette. Nymfer er overordnet heller ikke så alment kendte som f.eks. [[dryade|dryader]] og [[satyr|satyrer]], som oftere vover sig lidt væk fra deres domæne, end nymferne tør.

Nymfer er dog på ingen måde generte væsener. De er glade og drillesyge, og elsker at danse, synge og lege. De holder meget af selskab og sætter stor pris på kærlighed i alle dens former. Nymferne er nok de af Sissiannas mirner, som først og fremmest er skabt for at sprede musik og skønhed, for de er i hvert fald ikke særlig bevendte til at forsvare naturen. På trods af at kunne kommunikere med naturen omkring sig; det vil sige høre, hvad træernes kroner hvisker, hvad fuglene kvidrer, og hvad vinden sukker, er nymfer ikke i stand til at bevæge naturen på samme måde som dryader. Til gengæld er nymferne de første, som får besked om en given fare, som nærmer sig skoven, og kan advare de andre skovvæsener i tide eller samle dyrene, som nymferne også er gode venner med.

Der er blevet observeret nymfer, undinder og gnomer af både han- og hunkøn i det meste af [[Niraham]], og der går mange historier om disse små drillepinde, som har lokket [[menneske|mennesker]] i uføre ved at have charmeret sig ind på vedkommende og fået dem med ind i skoven, bjergene eller på dybt vand, hvor nymferne så har efterladt dem. Ingen af "ofrene" lader dog nogensinde til at være kommet alvorligt til skade ved disse narrestreger, men det er ikke altid den samme historie, som man hører alle steder.