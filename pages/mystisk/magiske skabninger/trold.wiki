{{title:Trold}}
{{author:Laura Holmegaard}}
{{timestamp:2011-01-22T11:54:07Z}}
{{copyright:Trold}}
En '''trold''' er [[Fanabina|Fanabinas]] [[mirner]]. Alligevel er den frygtet og hadet af mange almene mennesker, som ikke ved, at dette grusomme væsen er en af [[guderne|gudernes]] udvalgte tjener.

[[Dilarna]] tog også trolden til sig som sin mirner under [[Dommedag]], og de er nu lige loyale overfor både hende og Fanabina, til begge gudinders store fortrydelse.

====Oprindelse====
Troldene er skabt af den [[rall]], som befinder sig dybt inde i jordens indre, og de blev først sluppet fri den dag, hvor [[dværg|dværgene]] brasede igennem væggen til troldenes hyggelige lille opholdsstue. Det er ganske vist ikke alle trolde, som endnu er blevet vækket, og fra tid til anden bliver der da også sluppet flere løs, når de foretagsomme dværge kommer lidt for langt ned i jordens indre.

====Udseende og egenskaber====
Trolde er enorme og brede væsener, som snildt kan blive fem meter høje, selvom de forskellige individer varierer meget i størrelse. De har langt, stridt hår og grågrøn hud, hvilket kan få dem til at minde om forvoksede [[ork|orker]].

Grundet rallen, som løber i deres årer, er trolde både ondskabsfulde og snu. En trolds styrke ligger primært i dens stærke psyke og store fysiske styrke, men så længe en trold forbliver i Fanabinas gunst, skænker hun den også flere former for [[magi]].

Dumme trolde hører til i eventyr, for Fanabinas tjenere er i virkeligheden uhyre kløgtige, men flere teoretikere har fremsat teser om, at trolde faktisk bliver dummere og dummere, jo længere tid de ikke har kontakt til Fanabina eller hendes gejstlighed på [[Niraham]].

Trolde siges at være bange for ild. Dette kommer sig formodentlig af, at Fanabian er mørkets gudinde, og at hendes skabninger derfor skyer lyset.