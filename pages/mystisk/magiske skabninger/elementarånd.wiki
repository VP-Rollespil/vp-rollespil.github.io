{{title:Elementarånd}}
{{author:Laura Holmegaard}}
{{timestamp:2011-01-16T09:23:37Z}}
{{copyright:Elementarånd}}
En '''elementarånd''', ikke at forveksle med et [[elementvæsen]], er en lille del af selve essensen af et element. Hvert element har sit eget plan, hvor elementets "kerne" hører hjemme og faktisk ''er'' selve planet, men hvert element "skaller af", så at sige, og disse flager af elementet kaldes for elementarånder.

Elementarånderne er stadig en del af det pågældende element og hører til på dets plan, på samme måde som død hud stadig er en del af den person, som det kommer fra, men ligesom død hud kan skilles fra menneskekroppen, er det også muligt for elementarånder at trænge ind på andre planer såsom [[Niraham]], hvis de bliver påkaldt.

En elementånd kan påkaldes på to måder: Gennem ritualer, hvor selve åndens element anråbes tilstrækkeligt kraftigt og som følgelig lader ånden manifestere sig på pladen i kort tid, eller igennem et almindeligt troldmandsritual. I det første tilfælde bliver ånden sjældent på pladen længere, end påkaldelsen varer, medmindre den bliver bundet med et [[ursegl]]. I det andet tilfælde bliver ånden dog fæstet midlertidigt i en menneskelig krop og danner sammen med sin "vært" dermed et [[elementvæsen]].

====Se også====
*[[Ursegl]]
*[[Elementvæsen]]
*[[Elemententitet]]