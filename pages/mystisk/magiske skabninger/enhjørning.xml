<title>Enhjørning</title>
<author>Laura Holmegaard</author>
<timestamp>2011-01-22T10:56:45Z</timestamp>
<text>&apos;&apos;&apos;Enhjørningen&apos;&apos;&apos; er [[Rina|Rinas]] [[mirner]]. Den er den eneste af sin slags, og eftersom hver gud har brugt en eksakt mængder [[magi]] på at skabe alle sine mirnere og har fordelt denne kraft ud på samtlige individer, gør det enhjørningen til den mest magiske skabning i hele [[Niraham]].

====Udseende og egenskaber====
Af udseende fremstår enhjørningen som en strålende hvid hest, hvis hale og man er spundet af det pureste sølv. Dens hove og det lange snoede horn i dens pande er gyldne.

Enhjørningen er selve inkarnationen af frugtbarhed og magi, og resultatet af dens tilstedeværelse iblandt en [[skovelver]]stamme engang blev beskrevet, som om et levende [[livstræ]] var kommet til lejren. Hvor den trådte, sprang blomster og urter frem fra jorden med lynets hast, og alle de andre planter voksede så hurtigt på en dag, som de normalt var et år om.

Rinas mirners hår har desuden en magisk kraft i sig selv, og til tider hænder det, at den giver en person et hår i gave. Denne sølvtråd kan gøre en gold skabning frugtbar, afbrændt jord dyrkbar eller mangfoldiggøre afgrøderne mange gange, hvis kvinden eller dyret bærer håret på sig, eller hvis det bliver gravet ned på marken. Selvsagt behandles sådan et enhjørninghår med den ypperste respekt og taknemmelighed.

====Levested====
Enhjørningen lever dybt inde i [[Eislonien|Eisloniens]] skove og lader sig kun se af de levende væsener, som står guderne nærmest, mestendels kun deres andre mirnere foruden [[ypperstepræst|ypperstepræster]] og [[ærkeforkynder|ærkeforkyndere]].

====Se også====
*[[Rina]]
*[[Mirner]]</text>
<copyright>Enhjørning</copyright>
