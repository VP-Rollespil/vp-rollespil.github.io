<title>Vætte</title>
<author>Laura Holmegaard</author>
<timestamp>2011-01-22T12:18:15Z</timestamp>
<text>En &apos;&apos;&apos;vætte&apos;&apos;&apos; er en [[dæmon]] af den type, som kaldes for en [[dæmonliden]]. Den er en form for naturdæmon.

====Udseende og egenskaber====
En vætte tager altid udseende efter det aspekt af naturen, som den er knyttet til, og kan desuden også forvandle sig til det pågældende aspekt. Det kan være alt lige fra sten til en bestemt type træ til vand eller sand, og vætternes størrelser kan variere meget.

Vætter er lidt specielle dæmoner, for de knytter sig ikke kun til en enkelt [[dæmonolog]], men også til hele hans slægt, når de indgår deres dæmonpagt. Det betyder ikke, at vætten har krav på dæmonologens slægtninges [[sjæl|sjæle]], men dæmonen opfatter herefter hele slægten som sin ejendom på samme måde, som dæmonologen er det. En vætte bosætter sig derfor fra tid til anden tæt på et bestemt hus for at vogte over sin dæmonolog og hans familie, og [[guderne]] nåde og trøste den, som lægger sig ud med en familie, som er beskyttet af en vætte.

Naturligvis forventer vætten også at blive behandlet godt af sin ejendom, og den kan blive decideret livsfarlig, hvis familien ikke viser den samme respekt, som dæmonologen gør. Ofre i form af mælk, blod og honning kan dog formilde dæmonen.

====Påkaldelse====
Vætter skal påkaldes i nærheden af det aspekt af naturen, som de bebor, f.eks. en høj, en å, en klippe eller et træ. Når den er tilknyttet et hus eller en hel by, kan den dog også påkaldes der.</text>
<copyright>Vætte</copyright>
