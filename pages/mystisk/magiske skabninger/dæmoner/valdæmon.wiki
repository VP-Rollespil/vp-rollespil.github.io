{{title:Valdæmon}}
{{author:Laura Holmegaard}}
{{timestamp:2011-01-22T12:27:01Z}}
{{copyright:Valdæmon}}
En '''valdæmon''' er en [[dæmon]] af den type, som kaldes for en [[dæmonliden]]. Dens speciale er besættelser.

====Udseende og egenskaber====
En valdæmon har en særlig egenskab til at kunne træde ind på [[Niraham]] med nogle årtiers mellemrum uden at være blevet påkaldt. Når den først er inde på pladen, har den ganske vist kun kort tid derinde, før den bliver revet tilbage til [[Darnhal]], men hvis dæmonen når at besætte et andet levende væsen inde, kan den blive på Niraham i mange, mange år.

Det er dog kun visse dyr, som er kompatible med valdæmonerne, og derfor går det ofte ud over nogle meget specifikke dyrearter, når dæmonerne skal finde "værter", som vil dele deres krop med dem. Værten beholder sin overordnede form, men undergår visse mutationer, som giver den et betragteligt mere dæmonisk udseende hvad angår farver og former.

Desuden bliver enhver vært for en valdæmon i stand til at tale på alle de sprog, som dæmonen selv kender, hvilket er en del. Mens valdæmonen sjældent er i stand til at gøre nogen særlig stor fysisk skade igennem sin værts krop, kan den dog stadig tale til de dødelige og forfølge dem, mens de hele tiden hvisker og tisker på deres dæmoniske tungemål.

En valdæmon er i stand til at inducere sindssyge i folk, som allerede har et svækket [[sind]], og de drages især mod børn. Dette skyldes dog blandt andet også, at valdæmoner stadig ønsker at sprede så megen død og ulykke som muligt, og især små væsener har sværere ved at forsvare sig end voksne.

====Levesteder====
Valdæmoner er især talrige i det nordlige Niraham, men de findes også længere mod syd om end i lidt anderledes former, end de er kendt for i norden.

====Se også====
*[[Valravn]]
*[[Valulv]]
*[[Valbjørn]]
*[[Valtiger]]