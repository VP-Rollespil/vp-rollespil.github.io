{{title:Hvæler}}
{{author:Laura Holmegaard}}
{{timestamp:2011-01-19T11:22:29Z}}
{{copyright:Hvæler}}
En '''hvæler''' er en form for naturlig [[større udøde|større udød]], som figurerer i flere lokale legender og spøgelseshistorier.

En [[elver]]kvinde, som dør af et knust hjerte, kan risikere at vende tilbage som en hvæler, da hendes fortvivlelse forhindrer hende i at finde hvile i graven. Af samme grund findes hvæleren oftest i skove og på andre steder, hvor elvere bor.

Rent teknisk er en hvæler faktisk ikke nær så meget en større udød, som den er et [[spøgelse]], der har besat sin gamle krop; et såkaldt "[[genfærd]]". Dette fænomen er især også kendt i [[Bang Tei]]. Fordi hvæleren stadig har sin [[sjæl]], rummer den stadig alle sine gamle følelser, men uden sit [[sind]] mangler den al fornuft.

Hvælere er ikke onde, men de mangler forståelse for, at de levende lider døden, hvis de hører hvælerens hjerteskærende skrig.

En hvæler kan kun blive stedt til hvile, hvis man kan lære historien bag hendes død, og stille den, som knuste hendes hjerte, til ansvar. Er den skyldige død, lader hvæleren sig som regel også gerne nøje med en af vedkommendes efterkommere, men hvis den ansvarlige dør uden efterkommere, kan kun [[guderne]] hjælpe hvæleren med atter at finde fred.