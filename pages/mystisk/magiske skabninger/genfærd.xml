<title>Genfærd</title>
<author>Laura Holmegaard</author>
<timestamp>2011-01-19T13:27:51Z</timestamp>
<text>Et &apos;&apos;&apos;genfærd&apos;&apos;&apos; er en [[sjæl]], som har besat et lig, som regel sit eget. Deraf fænomenets navn, som betyder at &quot;gå igen&quot;. De kan som regel kun bortmanes ved enten at opfylde deres ønske eller ved at rive [[sjæl|sjælen]] ud af kroppen igen og sende den videre til [[Aferheim]] eller [[Darnhal]].

====Personlighed====
Genfærd adskiller sig fra [[ånd|ånder]] og [[spøgelse|spøgelser]] på den måde, at deres bevidsthed kan variere meget, men i langt de fleste tilfælde er genfærdet ganske klart over, at det er dødt, og har kun besat sin gamle krop for at kunne få hævn over de personer, som er skyld i den fortvivlelse, som forhindrer [[sjæl|sjælen]] i at finde fred efter døden.

De fleste genfærd har intet [[sind]], og såfremt de bibeholder nogen minder om deres liv, er det kun dem, som knytter sig til grundlaget for, at genfærdet er blevet tilbage på [[Niraham]].

====Egenskaber====
De fleste genfærd har de samme styrker og svagheder som enhver [[større udøde|større udød]] og er derfor ganske vanskelige at tilintetgøre med almindelige våben, men til gengæld svage overfor guddommelig og [[den positive energi|positiv energi]]. Derudover er de flere genfærd i stand til at genopbygge deres egen krop ved hjælp af magi, selvom den skulle blive hugget i stykker.

Størstedelen af de forskellige former for genfærd har desuden visse unikke evner, såsom en [[hvæler|hvælers]] dødbringende skrig eller en [[dragemester|dragemesters]] ekspertise indenfor kampkunst.

====Typer====
=====Dragemester=====
En [[dragemester]] findes som regel kun i [[Bang Tei]] og på [[Drageøerne]]. Denne form for genfærd adskiller sig fra alle andre i og med, at den afdødes sjæl ikke lever videre i et kadaver, men derimod besætter et ufødt barns krop, mens barnets egen sjæl stadig er ved at forme sig ud fra sin mors. Når barnet bliver født, smelter de to sjæle sammen, og barnet overtager ikke kun en smule af den gamle [[Ki Mana munkene|Ki Mana munks]] personlighed, men også hans kendskab til kampkunst.

=====Hvæler=====
En [[hvæler]] er en [[elver]]kvinde, som døde af &quot;et knust hjerte&quot;, og som på grund af sine kærlighedssorger ikke kan finde hvile i døden. Sjælen besætter derfor sin egen krop og lever videre for at kunne få hævn over den, som svigtede elverens kærlighed.

En hvælers skrig er dødbringende for enhver dødelig, som hører det. Denne egenskab findes udelukkende blandt hvælere og ikke andre genfærd.

=====Rødhue=====
En [[rødhue]] er et barn, som er afgået ved døden uden at have været i stand til at give slip på [[Niraham]], som regel på grund af frygten for det ukendte. Rødhuen besætter sit eget lig og vandrer derefter rundt i evig smerte på grund af sin tabte tryghed, hvilket den desværre lader gå ud over alle andre levende væsener. Den stræber især mennesker efter livet og bader i deres blod for at genopleve noget af den varme, som den har mistet igennem døde. Skabningen har fået sit navn, fordi dette blod sætter sig i dens klæder, deriblandt også kysen eller huen, som mange mindre børn går med.

=====Udød hævner=====
En [[udød hævner]] er en person, som er blevet forrådt af den eller de personer, som vedkommende stoler mest på. [[Sjæl|Sjælen]] besætter sit eget lig for at jage de skyldige til verdens ende og straffe dem for deres svig. Den udøde hævner kan kun lægges til hvile, hvis den får fuldbyrdet sin hævn, eller hvis man ved hjælp af [[magi]] destruerer dens [[sjæl]].</text>
<copyright>Genfærd</copyright>
