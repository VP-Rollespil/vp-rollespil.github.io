<title>Udøde</title>
<author>Laura Holmegaard</author>
<timestamp>2014-09-17T19:55:38Z</timestamp>
<text>En &apos;&apos;&apos;udød&apos;&apos;&apos; er et lig, som er blevet animeret ved hjælp af [[den negative energi]].


====Skabelse====
De eneste, som er i stand til at skabe udøde, er [[morticist|morticister]], men også nogle få af [[guderne|gudernes]] tjenere er i stand til at kontrollere de udøde, når de først er blevet skabt.
Udøde er kendt for at være særdeles blasfemiske, idet de omvandrende lig ikke har nogen sjæl, og derfor er en hån imod gudernes skaberværk og naturens orden.
Derudover har udøde hverken følelser eller samvittighed, og er derfor de ideelle dræbermaskiner, som hverken føler træthed, smerte eller tøven.

====Forbud====
Både på grund af den fare som er forbundet ved de udøde - de har ingen samvittighed og angriber alt levende, hvad end det er dyr eller mennesker, barn eller olding - og på grund af deres vederstyggelighed, er skabelsen af udøde strengt forbudt af både samtlige guders kirker og [[Magiens Cirkel]], skønt der for den mere nuancerede troldmandsorden er visse undtagelser.

====Typer====
Der findes et utal af forskellige typer udøde, men meget groft deles de op i to kategorier: Almindelige udøde og større udøde.

&apos;&apos;Almindelige udøde&apos;&apos; er de mest kendte. De er ikke andet eller mere end omvandrende kadavere, som holdes i gang og styres af negativ energi. De bliver ofte brugt som soldater, på trods af at de ikke er særlig gode krigere. Selv den dygtigste sværdkæmper bliver så ringe til at bruge sit våben som en syg gammel mand, hvis han bliver animeret som en almindelig udød.

&apos;&apos;Større udøde&apos;&apos; er mere sjældne, men med grund grund også langt mere frygtede end almindelige animeres lig. Større udøde er intelligente og for fleres vedkommende i besiddelse af stærk magi.
Den mest kendte større udøde i [[Niraham]] indenfor de senere år, var [[Nazarkiel]].

====Svagheder====
De almindelige udødes mangel på sjæl er deres største svaghed, men derudover er alle udøde meget sårbare overfor [[den positive energi]], såvel som overfor guddommelig kraft.
For den som er ren i troen, kan vedkommendes gud eller gudinde beskytte sin tilbeder, da et oprigtigt hjertes bøn til en guddom frastøder de blasfemiske kadavere, så længe gudens symbol holdes frem, så den hellige kraft kan strømme igennem det.

======Ordener forbundet med udøde======
Der findes flere ordener, som specialiserer sig i at finde og tilintetgøre udøde. Blandt de mest kendte er [[Nimars Inkvisition]], [[Jorins Inkvisition]] og [[Mørketvingernes Orden]].

Der findes ingen offentliggjorte ordener, som gør sig i skabelsen af udøde.</text>
<copyright>Udøde</copyright>
