<title>Elementpræfekt</title>
<author>Laura Holmegaard</author>
<timestamp>2011-01-19T09:26:48Z</timestamp>
<text>En &apos;&apos;&apos;elementpræfekt&apos;&apos;&apos; er en del af selve essensen af et eller flere af de fire elementer [[ild]], [[jord]], [[vand]] eller [[luft]]. Hvert element har sit eget plan, hvor dets kerne eksisterer. Men det er muligt for dele af elementet at slippe ind på andre planer, f.eks. i tilfælde af [[elementarånd|elementarånder]], der relativt let kan trænge igennem det magiske &quot;gitter&quot;, som deler planerne.

====Påkaldelse====
En elementpræfekt skabes således ikke, den tilkaldes, og det er på ingen måde muligt at kontrollere den ved hjælp af magi uden dens guddoms specifikke accept. Elementguderne [[Ragil]], [[Gasnian]], [[Rasnasolin]], [[Djorka]] og [[Tara]] lader kun deres ypperste tjenere låne deres præfekter, og i mange tilfælde har præfekten også en egen vilje. Dermed er vedkommende, som foretager påkaldelsen, også nødt til at vinde præfektens gunst ved hjælp af ofringer eller løfte, og en præfekt er ikke til at spøge med, hvis man lyver for den eller ikke viser den tilstrækkelig respekt. I så fald kan præfekten reagere på vidt forskellige måder fra bare at vende direkte tilbage til sit hjemplan til decideret at udtrykke sit mishag gennem særdeles destruktive handlinger.

====Egenskaber====
En præfekt er i sammenligning med en elementarånd, hvad en bjørn er til en ræv. En elementpræfekt kan egenhændigt besejre en mindre hær, jævne en hel by med jorden, oversvømme enorme landmasser eller på anden vis påvirke [[Niraham]] ganske betragteligt ved hjælp af deres fuldstændige kontrol over elementerne.

I modsætning til elementarånder er det sågar muligt for to præfekter fra hvert sit element at smelte sammen. Deres styrke forøges ikke af denne handling, da de to præfekter så må deles om kontrollen, men en magmapræfekt har dog egenskaber fra både ild og jord i stedet.

====Se også====
*[[Elementarånd]]</text>
<copyright>Elementpræfekt</copyright>
