{{title:Tjenende ånd}}
{{author:Laura Holmegaard}}
{{timestamp:2011-01-20T12:58:43Z}}
{{copyright:Tjenende ånd}}
'''Tjenende ånder''' har eksisteret i årtusinder og er blevet kaldt ved utallige navne, især afhængigt af hvilken slags tjener, der har været tale om. Skabelsen bag dem er en afart af [[De glemte troldmandsskoler|den glemte troldmandsskoler]] [[spiritisme]].

Konceptet "tjenende ånd" dækker over et dyr, som ved hjælp [[magi]] er blevet bundet til et menneskeligt væsen og som derfor assisterer denne person i forskellige henseender. Det kendes fra [[druide]]rnes [[dyrefælle|dyrefæller]] og [[mager|magernes]] [[familiar|familiarer]].

====Dyrefæller====
[[Druide]]rnes [[dyrefælle|dyrefæller]] eller bare "fæller" er det ældste kendte eksempel på tjenende ånder. Formodentlig blev pagten mellem druiden og dyret til at begynde med indgået som en del af druidernes egen [[magi]], som [[magiens vinde]] på nuværende tidspunkt har taget fra dem igen. Størstedelen af de tilbageværende dyrefæller lader til at befinde sig i [[Eislonien]], men også [[Traegonn Sletten]] huser efter al formodning også flere af slagsen, hvilket [[traegonner|traegonnernes]] forhold til resten af [[Niraham]] dog har gjort det besværligt at bekræfte.

En dyrefælle er en druides ven i ånden frem for druidens tjener. I modsætning til en [[familiar]], som er [[mager|magernes]] version af en tjenende ånd, opsøger dyrefællen selv druiden. Det dyr, som føler sig draget imod en bestemt druide, er i næsten alle tilfælde den samme slags væsen, som druiden ville optage som [[totem]], såfremt den valgte denne vej indenfor udøvelsen af druidemagi. Blandt [[rouler|roulerne]] er det desuden et kendt faktum, at en druides dyrefælle altid vil være det samme dyr, som er vedkommendes personlige totem.

====Familiarer====
[[Familiar]] er den betegnelse, som [[mager|magernes]] tjenende ånder har fået af de tharkinske forskere, som beskæftiger sig med dette emne, for at adskille dem fra dyrefæller.

Forbindelsen mellem en mager og dennes familiar er ikke bygget på hverken åndeligt slægtskab eller kærlighed, men derimod på rendyrket kontrol.

Når en troldmand sætter sig for at skabe en familiar, går der som regel dybdegående studier af mange forskellige dyrearter forud for selve processen, som skaber forbindelsen mellem mageren og dyret. Det er vigtig for troldmanden først at afgøre, hvilke egenskaber han ønsker i sin familiar og derefter at finde ud af hvilket væsen, der opfylder disse betingelser.

En familiar kan sættes til at varetage mange opgaver for sin herre lige fra at agere sendebud eller beskytter til spion eller kampfælle, og alle [[Nimar|Nimars]] skabninger har hver deres egne kvaliteter, som sætter dem i stand til at udføre disse forskellige opgaver på optimal vis.

====Jonathan Sjælebinder====
[[Spiritist|Spiritisten]] [[Jonathan Sjælebinder]] fra akademiet [[Eriam]] i [[Alvonsaria]] er en af de mest anerkendte forskere indenfor den [[magi]], som knytter sig til tjenende ånder, og har selv opnået en så stærk forbindelse med hans berømte kampørn ''Erasmus'', at kontakten imellem mageren og hans fugl tilsyneladende ikke blot er uafhængig af den fysiske afstand imellem dem, men tillige har skænket Erasmus en form for egen magi, som end ikke Sjælebinder selv er i besiddelse af.

Teorien bag dette fænomen, som Sjælebinder refererer til som "sjælens ubegrænsede potentiale", er, at den udefrakommende påvirkning, som familiarens sjæl udsættes for, når den berøres af magerens, vækker kræfter til live i familiaren, som dyr normalt ikke er i besiddelse af. Netop ud af nysgerrighed for dette potentiale vælger mange magere at gøre bæster, som i forvejen besidder medfødte, magiske egenskaber, til deres familiarer i håbet om, at disse skabningers reaktioner til ritualet give dem endnu mere fantastiske, magiske evner.

Dette lader dog ikke til at være tilfældet, men endnu er der ikke forsket nok i emnet til, at der kan drages en klar konklusion.

Ligesom med en dyrefælle er det kun muligt for en mager at være forbundet til én familiar ad gangen, da vedkommendes [[sjæl]] ellers "strækkes" for meget, og selv med kun én tjenende ånd er der altid en vis risiko forbundet med udøvelsen af denne magi, især for en druide. Den tjenende ånd kan nemlig potentielt fungere som et direkte bindeled til magikerens sjæl, hvilket er en af grundene til, at [[spiritisme]] og de afarter af magi, som knytter sig til denne troldmandsskole, betragtes som meget farlig.