<title>Kimære</title>
<author>Laura Holmegaard</author>
<timestamp>2009-09-18T14:37:12Z</timestamp>
<text>En &apos;&apos;&apos;kimære&apos;&apos;&apos; er et væsen, som er skabt og opretholdt af [[magi]]. Dets oprindelse siges dels at stamme fra eksperimenter udført af [[mager|magere]] og [[alkymist|alkymister]], men også fra de magier som strømmer igennem [[Niraham]].

En kimære har træk fra flere forskellige andre dyr, men især ørne, løver, slanger og skorpioner er en ofte fremkommende kombination. Dette skyldes, at det især er disse fire dyr, som lever vildt i [[Zara&apos;bash]] og finder frem til de øde ruiner langt ude i ørkenen, hvor gammel magi slumrer. Denne magi er for det meste rester af [[mana]], som er blevet ladt tilbage fra de magikere og alkymister, som har bosat sig langt ude i det brændende sandhav, men hvis bygninger og liv er smuldret under solens stråler og de voldsomme sandstormes piskesmæld.

Kimære er den generelle betegnelse for denne slags dyr, som desuden ofte får forstærket deres naturlige egenskaber eller opnår nye magiske, tillige med et langt liv, når magien gennemsyrer deres krop. For det meste er kimærer unikke, men der findes også visse typer, som ligner hinanden til forveksling og desuden formerer sig, således at deres art fremkommer naturligt. Et eksempel på en sådan kimære er [[grif|griffen]].

Kimærer er farlige, for de dyr, som udgør deres krop og derved danner grundsten for kimærernes instinkter, er altid rovdyr. Desuden varsler kimære også ofte, at der er gammel magi i nærheden, for grunden til deres forvandling synes netop at være, at de har befundet sig længe på det samme sted, hvor [[trolddom|trolddommen]] så er sivet ind i deres kroppe og slutteligt har fusioneret to væsener til ét.</text>
<copyright>Kimære</copyright>
