<title>Illira</title>
<author>Laura Holmegaard</author>
<timestamp>2011-01-19T14:30:36Z</timestamp>
<text>[[Fil:Illira.jpg|thumb]]
En &apos;&apos;&apos;illira&apos;&apos;&apos; er et lille, hvidt pattedyr, som lever i det nordlige [[Niraham]]. Den lever vildt i naturen, men bruges især af [[elver|elverne]] også som kæledyr på grund af dens blide temperament og smukke pels, der er grå om sommeren og hvid om vinteren. Den er desuden en glimrende svømmer og trænes også af nogle småfiskere til at hente fisk og skaldyr op fra søer eller havet.

Illiraen har en naturlig tilknytning til [[elementalisme]], som kommer til udtryk igennem dens evne til at udskille et stof fra samtlige porer i sin krop, som fryser til is, så snart det kommer i kontakt med ilt. Illiraen bruge udelukkende denne evne som forsvarsværk, når den bliver fanget af et rovdyr eller eventuelt håndteres for voldsomt af sin ejer.

Illiraen benytter yderligere sin evne til at fryse sine omgivelser til at forskanse sig mod rovdyr, når den går i hi om vinteren: Ved at hoppe i en sø eller dam og fryse alt vandet omkring sig til is, kan det lille væsen vide sig sikkert indtil forårets varme smelter isen igen. Selv går i illiraen i en form for dvale, indtil der kommer tøbrud, hvor den hverken behøver at ånde eller spise, og dyret kan for mange synes dødt, mens den befinder sig i denne tilstand.</text>
<copyright>Illira</copyright>
