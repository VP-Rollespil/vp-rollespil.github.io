{{title:Pegasus}}
{{author:Laura Holmegaard}}
{{timestamp:2023-11-03T20:41:57Z}}
{{copyright:Pegasus}}
[[Fil:Pegasus.jpg|thumb]]
En '''pegasus''' er en [[kimære]], som er skabt af en hest og en rovfugl.

====Udseende og egenskaber====
Som en sammensmeltning mellem en hest og en rovfugl ligner pegasussen faktisk i forbløffende grad en almindelig ganger, på hvis ryg der vokser et par gigantiske vinger. Dyrets farve afhænger meget af, hvilken type rovfugl den er en del af og selvfølgelig også forældrenes nuancer.

En pegasus er ganske stærk og kan sagtens bære to ryttere, når den flyver, selvom dens fart og højde selvfølgelig sagtnes, jo mere vægt dyret skal bære på.

Den har desuden en [[spiritisme|spiritistisk]] evne til at fornemme, om en person har ondt i sinde eller ej. En pegasus lader kun væsener, hvis følelser er i ro, nærme sig den. Hvis en person er vred, ophidset eller angst, reagerer pegasussen enten med aggression eller ved simpelthen at stikke af.

Måske af denne grund er det først og fremmest [[elver|elvere]], som er i stand til at ride på pegasusser, da deres følelser i dagligdagen næsten altid er positive. Til gengæld er det umuligt selv for en elver at ride på en pegasus i kamp, da dyret ville blive fuldstændig opskræmt af de mange, vilde følelser, som raser i folk, når et slag udkæmpes. Pegasirytterne fra [[Anué]] er ikke desto mindre uovertrufne spejdere. 

====Levesteder====
Pegasussen er en sjælden form for kimære, men fordi den tilhører den kategori af disse forunderlige skabninger, som er i stand til at formere sig med hinanden, findes der flokke både i [[Eislonien]] såvel som i [[Zara'bash]], selvom jagten på pegasierne i Zara'bash har fået bestanddelen mod syd til at falde drastisk.

I [[Anué]] lever den største hjord pegasusser i hele [[Niraham]], og dyrene her er sågar blevet så tamme, at de tillader deres passere at ride på sig.