<title>Stormkrage</title>
<author>Laura Holmegaard</author>
<timestamp>2023-11-04T14:24:43Z</timestamp>
<text>[[Fil:Stormkrage.jpg|thumb]]
&apos;&apos;&apos;Stormkragen&apos;&apos;&apos; er en magisk fugl med en naturlig tilbøjelighed indenfor [[elementalisme]].

Fuglen er i stand til at skabe vilde uvejr ved hjælp af sine vingeslag, og i større flokke kan stormkragerne frembringe vinde så stærke, at det nærmest bliver en orkan. Den er ansvarlig for meget af det hårde vejr oppe omkring [[Ishavet]] ved [[Norrland]] og især [[Stormdybet]] ved [[Rustbjergene]].

Stormkrager er frygtede, fordi de kan sænke et skib blot ved at gå på vingerne, men deres fjer er også meget eftertragtede af både [[alkymist|alkymister]], [[elementalist|elementalister]] og handelsfolk, da de kan bruges i drikke, til eksperimenter angående elementalismens sande natur og til vifter, der ligesom de levende fugle er i stand til at frembringe kraftige vinde. Naturligvis gør det ikke fjerene mindre værdifulde, at de kun kan findes i den civiliserede verdens afkroge langt oppe mod nord.</text>
<copyright>Stormkrage</copyright>
