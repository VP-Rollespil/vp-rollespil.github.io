<title>Føniks</title>
<author>Laura Holmegaard</author>
<timestamp>2023-11-03T19:47:58Z</timestamp>
<text>[[Fil:Føniks.jpg|thumb]]
&apos;&apos;&apos;Føniksen&apos;&apos;&apos; er en fantastisk fugl, som har en naturlig modstandsdygtighed overfor ild og som desuden indeholder en enorm mængde af [[den positive energi]]. Føniksen har gyldne og røde fjer og er en fryd for øjet, men den er også meget territorial og kan skræmme selv [[Bang Tei]]-junglens store kattedyr væk, når de med frygtelige skrig puster sig op og angriber med spidst næb og lange kløer.

====Egenskaber====
I modsætning til kendt overtro er føniksen ikke et enkelt dyr, som med jævne mellemrum går op i flammer eller er udødeligt. Der er nogle stykker af dem, og de lever ganske vist i lang tid. Derudover er de meget magiske med en stærk resistens overfor ild, og deres æg udruges i flammer, som f.eks. bål efterladt af skovbrande eller lynnedslag, eller lava i aktive vulkaner - det er blandt andet fordi, at det er virkelig svært at finde den slags redepladser, at føniksen er så sjælden.

Desuden er det sådan, at den, som spiser hjerte og lever fra en føniks, får både dens lange levetid og modstandsdygtighed overfor ild. Heraf er der kommet mange folkesagn, der netop involverer en vis lykke forbundet med at spise en gylden fugls hjerte og lever.

====Levesteder====
Fuglen har først og fremmest hjemme i [[Bang Tei|Bang Teis]] jungle, hvor de bor nær aktive vulkaner og lever af alskens varieret føde lige fra [[ildsalamander|ildsalamandere]] til frugter, men de rygtes også at være set blandt andet i [[Nodai]], på [[Drageøerne]] og i [[Rustbjergene]].</text>
<copyright>Føniks</copyright>
