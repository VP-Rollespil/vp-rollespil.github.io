<title>Calandre</title>
<author>Laura Holmegaard</author>
<timestamp>2023-11-03T19:37:23Z</timestamp>
<text>[[Fil:Calandre.jpg|thumb]]
&apos;&apos;&apos;Calandren&apos;&apos;&apos; er en fugl, som lever i [[Eislonien]] og [[Santillia]]. Af udseende minder den om en korthalset svane med meget lange gyldenhvide hoved- og halefjer.

====Egenskaber====
En calandre har en naturlig tilbøjelighed til [[spiritisme]] såvel som til [[morticisme]]. Dens sang fremkalder dyb sorg hos enhver, som hører den, hvilket lader til at skyldes, at de specifikke toner kombineret med fuglens medfødte [[magi]] er i stand til at berøre netop den del af [[sjæl|sjælen]], som får et menneske til at sørge.

Fuglen er også i stand til at kunne fornemme unormalt store mængder af [[den negative energi|negativ energi]] i en person, som er døden nær grundet sygdom eller påvirkning af skadelig magi.

Selv er calandren så gennemsyret af [[den positive energi]], at dens levetid langt overgår en [[elver|elvers]], mens hviden fra dens æg er i stand til at kurere næsten alle sygdomme. Også en calandres blod og kød har en helbredende effekt, som kan gøre en person, der indtager det, immun overfor sygdom og gift på samme måde, som en [[føniks]]&apos; hjerte og lever giver et langt liv.

====Levesteder====
Calandren er en sjælden fugl, som kun lever i [[Eislonien]] og [[Santillia]], skønt den også siges at være set i [[Verdensskoven]]. Dette skyldes blandt andet jagten på fuglen, som menneskeheden har drevet så langt ud i ekstremerne, at den næsten er uddød.

====Symbolisme====
Calandren er [[Burania|Buranias]] udvalgte tjener og dermed en hellig fugl. Ifølge en legende var det [[Pauluns Mester]] selv, som gav fuglen sine helbredende kræfter, fordi den engang forhindrede en flok [[sortblodsvæsen|sortblodsvæsener]] i at nedslagte en elvisk stamme ved at synge hele natten, så ingen kunne bære at hæve et våben, indtil solen stod op og jog sortelverne tilbage under jorden, hvor lyset ikke skar i deres sarte øjne.</text>
<copyright>Calandre</copyright>
