{{title:Manaorm}}
{{author:Laura Holmegaard}}
{{timestamp:2010-01-03T16:02:49Z}}
{{copyright:Manaorm}}
'''Manaormen''' lever sandsynlivis kun i [[Underverdenen]], da den efter sigende skulle være blevet udryddet fuldstændig i [[Darconien]]. Den er et yndet bytte for skattejægere og eventyrere, idet den er berømt for sin til tider nærmest skatkammeragtige bug.

Ormen færdes alene i Underverdenens gange i sin jagt på føde, men efter et særligt stort måltid kan den også til tider finde sig en tilpas stor hule eller grotte, som den så lægger sig til rette i og bebor i op til flere år. Den kan klare sig længe på hvert måltid, selvom den aktivt føjter omkring, men endnu længere hvis den lægger sig i dvale.

Dyret fanger sin føde ved at spytte på det. Når dens slim kommer i kontakt med hud, fryser savlet til og isner blodet i byttets årer, så det enten bliver paralyseret længe nok til, at manaormen kan æde det levende, eller det slet og ret dør af den hårde medfart. Ormen er blind og må derfor lokalisere sit bytte på lugten, men den har også en fabelagtig lugtesans.

Når ormen fortærer sit bytte, er det med hud og hår. Derfor ender der mange sære ting i dens mave, idet mange af dens ofre er [[sortelver|sortelvere]], hvis magiske ejendele derefter kan ende med at kværne rundt i manaormens vom i op til flere hundrede år, indtil nogen eller noget nedlægger den store orm, hvilket ikke er en så ligetil bedrift at udføre.

Manaormen siges at have fået sit navn af to grunde: Fordi den så vidt vides er fuldstændig immun overfor al slags [[magi]], og fordi manaholdige genstande næsten altid er at finde i de voksne ormes maver. Bæstet er ikke så hurtigt, men dets hud er så hårdt som jern, dets spyt og vægt er dødbringende våben, og det er derfor særdeles vanskelig at nedlægge, især de fuldvoksne individer, som netop er skattejægernes fortrukne bytte. Dyret er nemt at få øje på med dens blå skind, men i al ærlighed behøver manaormen heller ikke at kamuflere sig, for den er svær nok at få has på endda.