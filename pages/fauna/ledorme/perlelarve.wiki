{{title:Perlelarve}}
{{author:Laura Holmegaard}}
{{timestamp:2010-01-03T16:16:03Z}}
{{copyright:Perlelarve}}
'''Perlelarven''' er en selvlysende orm, som lever i klart ferskvand og som til forveksling ligner perler trukket på en snor, deraf dyrets navn. Den findes så vidt vides kun få steder i [[Niraham]], deriblandt det indre [[Eislonien]] og [[Underverdenen]].

Ormens selvlysende krop tiltrækker de fleste fisk, men når larven er blevet slugt, udskiller den en mængde tråd, som blokerer for fiskens iltindtag og langsomt kvæler den. Herefter æder larven fisken indefra. Når disse klæbrige tråde renses på den rigtige måde og forarbejdes, kan man fremstille et af Nirahams dyreste og mest eftertragtede tekstiler, nemlig den grå [[perlesilke]], af larvens spind.