{{title:Påfuglen}}
{{author:Laura Holmegaard}}
{{timestamp:2011-01-08T16:37:00Z}}
{{copyright:Påfuglen}}
Engang var '''påfuglen''' en brun og kedelig fugl, men den havde en smuk stemme, og så kunne den flyve højt. Desuden var påfuglen umådeligt nysgerrig, og den elskede at løbe med sladder.

En dag, hvor det lige havde regnet, så påfuglen op på himlen og fik øje på noget, som en aldrig før havde set. Det var en regnbue, og det nysgerrige dyr fløjt op for at se nærmere på [[evighedsringen|evighedsringens]] skønne underside. Men da påfuglens halefjer strejfede Cyklus, smittede farverne af, og den store hale begyndte at stråle i tusinde små nuancer.

Påfuglen studerede regnbuen nærmere og kommenterede hovent, at der var ujævnheder i ringen. Da mestersmeden [[Djorka]] hørte dette, blev han sur og fordømte påfuglen, så dens vinger blev tunge, og den aldrig igen ville kunne flyve så højt, at den kunne komme i nærheden af Cyklus. Derudover gjorde han fuglens førhen underskønne stemme så fæl, at ingen ville gide høre på den længere, fordi dens røst nu var så styg.