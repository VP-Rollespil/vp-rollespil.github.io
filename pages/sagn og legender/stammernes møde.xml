<title>Stammernes møde</title>
<author>Laura Holmegaard</author>
<timestamp>2011-01-23T20:10:16Z</timestamp>
<text>[[Nua&apos;mu og Tuiga]] var frugtbare og fik mange børn, og de trivedes i Tempelbyen. En aften, hvor stammens yngste medlem, [[Mashu]], var på jagt i junglen, hørte han [[Nyura|Nyuras]] stemme fra et træ i nærheden. Fuglenes Ånd ønskede at dele en hemmelighed med menneskerne, som hun havde fundet flere år forinden, men de var så trygge i deres by, at hun ikke havde kunnet lokke dem særlig langt væk fra staden. Derfor spurgte Nyura nu drengen, &quot;Er du ensom, du søn af [[Mukai]]?&quot;

Mashu svarede, &quot;Jeg har min moder og min fader og flere søskende, end jeg har fingre. Jeg er ikke ensom.&quot;

&quot;Er du nysgerrig, du Mukais søn?&quot; spurgte den store fugle ham så i stedet, men Mashu svarede,

&quot;Mine forældre har givet mig det kendskab til junglen, som de selv lærte fra Det Første Folk. Jeg behøver ikke vide mere.&quot;

Fuglen baskede irriteret med vingerne, for Mashu svarede præcis det samme, som hans forældre og ældre søskende havde før ham, når Nyura var kommet til dem, men så fik Fuglenes Ånd en ide, og spurgte, &quot;Er du bange, du som er født af junglen?&quot;

&quot;Nej, det er jeg ikke, for jeg kender junglen, og Det Første Folk holder hånden over mig, og ligeså gør du, fuglenes mægtige ånd,&quot; sagde Mashu ærbødigt, og Nyura pustede sig op, stolt over sin pludselig indsigt, hvormed hun havde at have fundet en måde, hvorpå hun kunne føre drengen med sig.

&quot;Så følg mig da, du søn af Nua’mu og Tuiga,&quot; bød hun ham glad. &quot;Hvis du intet frygter fra Mukai og stoler på mig, så kom og se, hvad jeg har at vise dig, som ingen af dine stammefæller før har set.&quot;

Mashu fulgte Fuglenes Ånd ind i junglen, og selvom natten var mørk, frygtede han ingen fare, så længe han kunne høre Nyuras brusende vingeslag. Han fulgte hende længe og blev meget træt, men til sidst nåede de en lysning, hvor Nyura gjorde holdt, og der så Mashu en stamme så lig hans egen, at han et øjeblik troede, at de alle var draget ud i junglen i samlet flok, indtil det gik op for ham, at ingen af folkene foran ham var påklædte, og at de alle betragtede ham med frygt.

&quot;Hvem er disse folk, og hvorfra kommer de, du Fuglenes Ånd?&quot; spurgte drengen forundret den store tukan, og Nyura svarede stolt, at de var mennesker ligesom han selv. Hun viste drengen hen til stammens to ældste, [[Aimu]] og [[Kaum]], og fortalte Mashu, hvordan disse to var spiret frem af frøene fra en frugt lig den, som drengens forældre var blevet født af. Men hverken Aimu eller Kaum havde haft beskyttere eller lærere til at vise dem, hvordan man overlever i Mukai, og de vidste intet om ånderne, eller hvordan man bruger redskaber eller taler dyrenes sprog.

Da Mashu hørte dette, sørgede han på de andre menneskers vegne og besluttede sig for at råde bod på deres hårde liv. Han tog Aimu og Kaum ved hånden, og kvinden og manden fulgte ham lydigt og frygtsomt, for selvom han kun var en dreng, var Mashu både smukkere og stærkere end nogen af dem eller deres børn. For han havde ikke kun formået at overleve i Mukai, men også at trives i junglen.

Mashu første hele flokken tilbage til Tempelbyen, for parrets børn fulgte efter dem, mens de pludrede ivrigt og utolkeligt uden at kunne forstå hinanden, og da troppen nåede staden, blev de budt velkomne af de allerførste mennesker, som så på deres artsfæller og ligesom Mashu følte medlidenhed med dem.

Aimu og Kaum lærte at tale, og ligeså gjorde deres børn, men de lærte også om Det Første Folk, om skabelsen og ånderne, om brugen af redskaber og om, hvordan man lever i Mukai frem for blot at overleve.

Et år efter var Mashu på jagt igen, men denne gang blev han ikke stoppet af Nyura, men af [[Ushu]], &quot;Panteren&quot;. Også Ushu havde noget at vise Mashu, og den store kat førte drengen til endnu en flok, hvis ophav hed [[Uma]] og [[Tsuk]]. Mashu gjorde som før, og endnu engang førte han disse nye mennesker med sig hjem.

Tre gange mere i løbet af tre år mødte Mashu en ny flok og bragte dem med tilbage til Tempelbyen. Den tredje førte [[Asyu]], &quot;Kvælerslangen&quot;, ham til, mens sumpskildpadden [[Omusa]] ledte ham til det fjerde folk. Og slutteligt viste[[ Hyuusa]], &quot;Tapiren&quot;, ham en lille gruppe så langt fra Tempelbyen, at Mashu knapt kunne finde hjem igen.

De seks stammer levede fra da af sammen til stor gavn for alle, og [[menneske|menneskerne]] blev mangfoldige bag Tempelbyens trygge mure.</text>
<copyright>Stammernes møde</copyright>
