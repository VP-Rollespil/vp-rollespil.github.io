<title>Historien om Iabol</title>
<timestamp>2013-08-04T22:16:02Z</timestamp>
<text>&lt;p style=&quot;margin-top:1em;margin-bottom:1em;&quot;&gt;Darnhal blev skabt af væsenet Iabol, som engang tjente [http://da.niraham.wikia.com/wiki/Guderne guderne], men som blev opfyldt af et indædt had til dem, da[http://da.niraham.wikia.com/wiki/De_Fire_F%C3%B8rste_guder De Fire Første] nægtede at anerkende Iabol som guddommelig på lige fod med deres børn. I raseri gjorde Iabol oprør mod guderne og forvandlede 999 af deres [http://da.niraham.wikia.com/wiki/Mirner mirnere] til dæmoner, som han selv tog kontrollen over.&lt;/p&gt;

Iabol tog sine dæmoner og flygtede til et fjernt hjørne af [http://da.niraham.wikia.com/wiki/Aferheim Aferheim], som han afskar fra resten af gudernes verden med en mur af flammer. Men [http://da.niraham.wikia.com/wiki/Ragil Ragil], som er [http://da.niraham.wikia.com/wiki/Ildens_Herre Ildens Herre], lod sig ikke skræmme af Iabols forsvarsværker, og han trådte igennem den brændende mur med sværdet [http://da.niraham.wikia.com/wiki/Vardunger?action=edit&amp;redlink=1 Vardunger] i sin hånd, hvorpå han kløvede Iabol i to. Dæmonerne var nu frie fra deres skabers indflydelse, og flere af dem flygtede fra Iabols rige for at grundlægge deres egne domæner ude i det fjerne kosmos.

Men det var ikke enden på Iabol. Gudernes gamle tjeners had var så stærkt, at det overvandt selv døden, og han blev genfødt som dæmonernes fyrste, [http://da.niraham.wikia.com/wiki/Bola?action=edit&amp;redlink=1 Bola]. Med sin nye styrke rev Bola sin flammeomkransede del af Aferheim bort fra resten af gudernes verden og flyttede dette domæne ud i intetheden, hvor selv guderne ikke kunne få øje på det. Han kaldte sit rige for Darnhal, og herfra stammer størstedelen af alle de dæmoner, som i dag truer ordenen i [http://da.niraham.wikia.com/wiki/Niraham Niraham] og Aferheim.</text>
<copyright>Historien om Iabol</copyright>
