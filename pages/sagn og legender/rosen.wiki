{{title:Rosen}}
{{author:Laura Holmegaard}}
{{timestamp:2011-01-08T18:28:00Z}}
{{copyright:Rosen}}
I tidernes morgen fandtes der ingen skove eller blomster på [[Niraham]]. [[Dværg|Dværgene]] havde gravet bjergene og sletterne frem fra vandet, men de var grå og triste, for kun farveløse urter kunne vokse blandt stenenes sprækker og stepperne var dækket af tørt græs.

Derfor tog [[Sissianna]] en håndfuld regnvand, der havde samlet sig i en af sprækkerne i [[evighedsringen]], der omkransede pladen, og gudinden lod disse dråber af månelys dryppe ned på pladen, hvor de ramte det tørre støv og blomstrede op som underskønne, hvide roser. Sissianna åndede derefter på roserne, så de fik en vidunderlig duft, men da hun ville kærtegne en af de smukke blomster, stak hun sig på dens skarpe torne, og gudindens blod dryppede ned på de snehvide blade og farvede dem røde.

Derfor er rosen en velsignet blomst, for den var det første, som Sissianna skabte på Niraham. Og den røde rose er hellig, for den har drukket [[Elverfruen|Elverfruens]] blod, men den hvide rose symboliserer det uskyldsrene, for den har ikke såret gudinden.